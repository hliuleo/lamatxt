<html>

<body>
    <div class="title">
        <p>大乘宝性论</p>
    </div>
    <div class="author">
        <p>弥勒菩萨·造论</p>
        <p>索达吉堪布·翻译</p>
    </div>
    <p>梵音：玛哈雅那俄达绕单札西札</p>
    <p>藏音：特巴钦布杰喇密单究</p>
    <p>汉意：大乘宝性论</p>
    <p>顶礼一切佛菩萨！</p>
    <p class="subtitle center">总说品</p>
    <div class="jisong">
        <p>佛法僧界觉，功德佛事业，</p>
        <p>略摄全论体，此七金刚处。</p>
        <p>自相系依次，总持王经序，</p>
        <p>知三处余四，具慧佛法分。</p>
        <p>佛生法生僧，僧得智藏界，</p>
        <p>终获智大觉，力等利生法。</p>
        <p>无初中末寂，佛自觉觉已，</p>
        <p>为未觉觉说，无畏恒常道，</p>
        <p>持胜智悲剑，金刚斩苦苗，</p>
        <p><span class="zhushi" title="此两颂，藏文为一长颂，每句十五字。">见林绕疑墙，尽摧佛前礼。</span></p>
        <p>无为任运成，非依他缘证，</p>
        <p>具足智悲力，具二利佛陀。</p>
        <p>是无初中末，自性故无为，</p>
        <p>寂灭法身故，名谓任运成。</p>
        <p>各别自证故，非依他缘证，</p>
        <p>证此三故智，说道故为悲。</p>
        <p>威力以智悲，断除苦惑故，</p>
        <p>前三成自利，后三成他利。</p>
        <p>非无有二俱，非俱无可择，</p>
        <p>远离诸释词，各别自证寂。</p>
        <p>无垢具智光，于诸所缘境，</p>
        <p><span class="zhushi" title="此两颂，藏文为一长颂，每句十五字。">摧破贪嗔痴，正法日前礼。</span></p>
        <p>无思二分别，净明对治品，</p>
        <p>所能离贪者，具二谛相法。</p>
        <p>远离贪欲者，灭谛道谛摄，</p>
        <p>彼等依次第，三三功德知。</p>
        <p>非择非诠故，圣知故无思，</p>
        <p>寂无二分别，净等三如日。</p>
        <p>心性即光明，见惑无本性，</p>
        <p>真证诸众生，无我寂灭边。</p>
        <p>具见佛随行，一切无障慧，</p>
        <p><span class="zhushi" title="此两颂，藏文为一长颂，每句十五字。">具见无量众，有境智前礼。</span></p>
        <p>如所尽所有，内智见清净，</p>
        <p>具慧不退僧，具无上功德。</p>
        <p>证众寂法性，故为如所有，</p>
        <p>彼亦自性净，烦恼本尽故。</p>
        <p>证所知究竟，慧见众生具，</p>
        <p>遍知之法性，故为尽所有。</p>
        <p>如是证悟者，各别自智见，</p>
        <p>无垢界无著，无碍故彼净。</p>
        <p>智见清净故，佛智无上故，</p>
        <p>不退之圣者，众生皈依处。</p>
        <p>依佛法弟子，信解于三乘，</p>
        <p>及三作用众，安立三皈处。</p>
        <p>舍欺有法故，无故有畏故，</p>
        <p>二法及圣众，非胜永皈处。</p>
        <p>胜义诸众生，皈处唯一佛，</p>
        <p>能仁法身故，僧究竟亦彼。</p>
        <p>稀有无垢故，具力世庄严，</p>
        <p>是最殊胜故，无变故为宝。</p>
        <p>有无垢真如，无垢佛德业，</p>
        <p>彼生妙三宝，见胜义者境。</p>
        <p>此三宝种姓，见一切者境，</p>
        <p>彼四依次第，四因不可思。</p>
        <p>清净具染故，无染清净故，</p>
        <p>无分之法故，任运无念故。</p>
        <p>所证及证悟，证支令证故，</p>
        <p>依次一净因，三处是为缘。</p>
    </div>
    <p class="subtitle center">第一 如来藏品</p>
    <div class="jisong">
        <p>佛身遍现故，真如无别故，</p>
        <p>具种故众生，恒具如来藏。</p>
        <p>佛智入众生，性无垢无二，</p>
        <p>佛种择果故，众具如来藏。</p>
        <p>体因果业具，入分位普行，</p>
        <p>恒常德无别，胜义界密意。</p>
        <p>如宝空水净，自性恒无染，</p>
        <p>信法殊胜慧，等持悲所生。</p>
        <p>威力不变异，润体自性故，</p>
        <p>与珠宝虚空，水功德同法。</p>
        <p>嗔法及我见，畏惧轮回苦，</p>
        <p>无视众生利，大欲者外道，</p>
        <p>声缘之四障，净因胜解等，</p>
        <p>法即有四种。</p>
        <p>信解胜乘种，慧生佛法母，</p>
        <p>禅乐胎处悲，乳母佛生子。</p>
        <p>净我乐常德，波罗蜜多果，</p>
        <p>厌苦欲得寂，发愿之业者。</p>
        <p>略摄此等果，是以于法身，</p>
        <p>遣除四颠倒，对治而安立。</p>
        <p>彼性清净故，断习气故净，</p>
        <p>灭我无我戏，是故为胜我。</p>
        <p>除意自性蕴，彼因故为乐，</p>
        <p>证悟轮与涅，等性故为常。</p>
        <p>以慧无余断爱我，爱众悲尊非得寂，</p>
        <p>此依智悲觉方便，圣者不住轮涅边。</p>
        <p>设若无佛性，于苦不厌离，</p>
        <p>不欲乐涅槃，亦无希求愿。</p>
        <p>见有痛苦过，涅槃安乐德，</p>
        <p>此有种姓故，无种姓无故。</p>
        <p>如大海无量，德宝无尽处，</p>
        <p>具无别功德，本性故如灯。</p>
        <p>摄法身佛智，大悲界性故，</p>
        <p>以器珍宝水，说与大海同。</p>
        <p>无垢处神通，智无垢真如，</p>
        <p>无别故与灯，光暖色同法。</p>
        <p>分别入凡圣，圆佛之真如，</p>
        <p>见真于众生，说此如来藏。</p>
        <p>异生乃颠倒，见真谛者反，</p>
        <p>如来则如实，无倒无戏论。</p>
        <p>不净不净净，极净依次第，</p>
        <p>是名为众生，菩萨与如来。</p>
        <p>本性等之义，此六摄界性，</p>
        <p>于诸三分位，是以三名说。</p>
        <p>如无分别性，虚空普随行，</p>
        <p>心性无垢界，如是普行性。</p>
        <p>彼总法相遍，过功及究竟，</p>
        <p>犹如虚空遍，下中上色相。</p>
        <p>过失客尘性，功德性具故，</p>
        <p>如前后亦然，无变之法性。</p>
        <p>如虚空普行，细微故无染，</p>
        <p>如是于众生，安住此无染。</p>
        <p>世间诸一切，空中生与灭，</p>
        <p>如是无为界，根等生与灭。</p>
        <p>虚空未曾为，诸火所焚毁，</p>
        <p>如是此不为，死病老火焚。</p>
        <p>地依水依风，风住于虚空，</p>
        <p>虚空则非住，风水与地界。</p>
        <p>如是蕴界根，依于业烦恼，</p>
        <p>业惑恒常依，非理之作意。</p>
        <p>非理作意者，依存清净心，</p>
        <p>心之自性法，不住于一切。</p>
        <p>当知犹如地，一切蕴处界，</p>
        <p>当知如水界，有情业烦恼。</p>
        <p>非理作意者，观如风之界，</p>
        <p>自性如虚空，不依亦不住。</p>
        <p>非理作意者，住于心自性，</p>
        <p>非理作意者，促成业烦恼。</p>
        <p>业与烦恼水，生诸蕴处界，</p>
        <p>如彼坏与成，形成生与灭。</p>
        <p>心性如虚空，无因亦无缘，</p>
        <p>无聚无有生，无灭亦无住。</p>
        <p>心自性光明，无变如虚空，</p>
        <p>邪念生贪等，客尘不染彼。</p>
        <p>以业惑水等，非令此真成，</p>
        <p>死病老烈火，亦不会焚烧。</p>
        <p>当知劫末火，地狱平常火，</p>
        <p>依次如死火，病火与老火。</p>
        <p>解脱生死与病老，如实证悟此自性，</p>
        <p>离生等祸以彼因，具慧悲众故依存。</p>
        <p>圣者已根除，死病老痛苦，</p>
        <p>以业惑感生，彼无故无彼。</p>
        <p>真见真如故，已超越生等，</p>
        <p>然悲尊示现，生死及老病。</p>
        <p>佛子证悟此，无变法性已，</p>
        <p>无明蔽众见，生等诚稀有。</p>
        <p>获得圣行境，示于凡行境，</p>
        <p>故成众生亲，方便大悲尊。</p>
        <p>彼离诸世间，世间中不动，</p>
        <p>利世于世间，不染世垢行。</p>
        <p>如莲生水中，不为水所染，</p>
        <p>此虽生世间，不染世间法。</p>
        <p>成办所为事，心恒如火燃，</p>
        <p>恒常入定寂，静虑等至中。</p>
        <p>先前引业感，离诸分别故，</p>
        <p>彼为成熟众，非为勤作行。</p>
        <p>或说或色身，或行或威仪，</p>
        <p>应机予调化，彼知如是性。</p>
        <p>恒常任运成，普天之众生，</p>
        <p>无碍具慧彼，真行众生利。</p>
        <p>菩萨之此理，后得于世间，</p>
        <p>真实度众生，与如来等性。</p>
        <p>然如地与尘，海与蹄迹水，</p>
        <p>佛陀与菩萨，差别亦如此。</p>
        <p>无尽具法故无变，无后际故众皈依，</p>
        <p>不分别故恒无二，无作性故无灭法。</p>
        <p>无生亦无死，无害亦无老，</p>
        <p>彼乃常坚故，寂灭永恒故。</p>
        <p>彼即意性身，不生常有故，</p>
        <p>不可思死殁，不死坚稳故。</p>
        <p>细微习气病，不害寂灭故，</p>
        <p>现行无漏业，不老永恒故。</p>
        <p>二句如是二，二二依次第，</p>
        <p>了知无为界，常有等之义。</p>
        <p>具无尽德故，非变性常义，</p>
        <p>等同边际故，皈依性坚义，</p>
        <p>不分别性故，无二法性寂，</p>
        <p>无改功德故，无毁义永恒。</p>
        <p>彼即法身即如来，圣谛胜义之涅槃，</p>
        <p>故如日光德无别，佛外无有余涅槃。</p>
        <p>略摄无漏界，以四义类别，</p>
        <p>可知法身等，四种名差别。</p>
        <p>佛法无有别，获得彼种姓，</p>
        <p>无妄无欺性，自性本寂灭。</p>
        <p>诸相正等觉，断垢及习气，</p>
        <p>佛陀与涅槃，胜义无二性。</p>
        <p>一切相无数，无思无垢德，</p>
        <p>无别相解脱，解脱即如来。</p>
        <p>犹如绘画者，精通各有别，</p>
        <p>知某分支者，去他处不定。</p>
        <p>复次君主王，赐布命彼等，</p>
        <p>汝等所有人，于此绘吾像。</p>
        <p>彼等听从命，尽力行画事，</p>
        <p>正当行彼等，一人赴他境。</p>
        <p>因彼往他境，不全故彼画，</p>
        <p>一切诸分支，不能皆圆满。</p>
        <p>能绘一切者，具施戒忍等，</p>
        <p>一切相之最，空性说成像。</p>
        <p>慧智及解脱，明射清净故，</p>
        <p>无异故与光，光辉日轮同。</p>
        <p>故未成佛前，不能得涅槃，</p>
        <p>如离光光辉，不能见日轮。</p>
        <p>如是如来藏，安立说为十，</p>
        <p>住惑壳内彼，以诸喻可知。</p>
        <p>败莲中佛蜂中蜜，糠中精华粪中金，</p>
        <p>地下宝藏小果芽，破衣之内如来像，</p>
        <p>贱女腹内人中王，泥中具有珍宝像，</p>
        <p>如是烦恼客尘障，众生中住此佛性。</p>
        <p>垢如莲花蜂，糠秕与粪地，</p>
        <p>果皮与破衣，剧苦逼女泥。</p>
        <p>佛蜜精金藏，涅珠宝佛像，</p>
        <p>洲主尊宝像，同无垢佛性。</p>
        <p>如色败莲住，妙相如来尊，</p>
        <p>无垢天眼见，令从莲苞现。</p>
        <p>善逝遍无间，佛眼见自性，</p>
        <p>无覆住后际，悲尊令解障。</p>
        <p>如凋零闭莲中佛，天眼见已除莲瓣，</p>
        <p>见贪嗔等垢壳覆，众具佛藏悲摧障。</p>
        <p>如蜂群绕蜜，智士寻求彼，</p>
        <p>见已依方便，令蜂群离彼。</p>
        <p>大仙遍知眼，见智界如蜜，</p>
        <p>彼障如蜜蜂，而令永断除。</p>
        <p>无数蜂障蜜，寻求蜂蜜人，</p>
        <p>驱散彼等蜂，如愿行蜜用。</p>
        <p>众具无漏智，犹如蜂之蜜，</p>
        <p><span class="zhushi" title="此两颂，藏文为一长颂，每句十五字。">烦恼如蜜蜂，善毁佛如士。</span></p>
        <p>如具糠粮食，不为人所用，</p>
        <p>希求食等者，糠中取出彼。</p>
        <p>众具烦恼垢，相杂佛亦尔，</p>
        <p>未离杂惑垢，佛业不现有。</p>
        <p>如稻荞麦稞，果实未出糠，</p>
        <p>未熟则不为，人所用美食。</p>
        <p>众具法自在，未脱惑壳身，</p>
        <p><span class="zhushi" title="此两颂，藏文为一长颂，每句十五字。">惑饥逼众前，不赐法喜味。</span></p>
        <p>如人游时金，落入脏腐处，</p>
        <p>不坏彼依然，安住数百年。</p>
        <p>具净天眼天，见已告人言：</p>
        <p>此有金至宝，净此制成宝。</p>
        <p>佛见陷不净，惑中众生德，</p>
        <p>为净惑淤泥，于众降法雨。</p>
        <p>天见落脏腐处金，为净策励示最妙，</p>
        <p>佛见堕脏惑佛宝，遍众为净说正法。</p>
        <p>如贫舍地下，具有无尽藏，</p>
        <p>彼人不知彼，藏不说我此。</p>
        <p>入心内宝藏，净无破立性，</p>
        <p>未证此众生，常受多贫苦。</p>
        <p>贫舍有宝藏，宝藏于彼人，</p>
        <p>不说我在此，彼人不知彼。</p>
        <p>法藏住心舍，众生如贫者，</p>
        <p><span class="zhushi" title="此两颂，藏文为一长颂，每句十七字。">为令彼得彼，仙人诞生世。</span></p>
        <p>芒果等树果，有种芽无坏，</p>
        <p>耕田灌溉等，渐次成树王。</p>
        <p>众生无明等，果皮内界善，</p>
        <p>如是依彼善，渐成能仁王。</p>
        <p>如依水日光，风地时空缘，</p>
        <p>多罗及芒果，果皮内生树，</p>
        <p>众生惑果皮，内圆佛种芽，</p>
        <p><span class="zhushi" title="此两颂，藏文为一长颂，每句十五字。">如是由善缘，见法得增上。</span></p>
        <p>如宝造佛像，垢秽破衣裹，</p>
        <p>置路天人见，为解言彼事。</p>
        <p>无碍眼照见，异惑裹佛性，</p>
        <p>亦遍于旁生，为解示方便。</p>
        <p>如宝性佛像，垢秽破衣裹，</p>
        <p>置路天眼见，为解示于人。</p>
        <p>见惑破衣裹，住于轮回道，</p>
        <p><span class="zhushi" title="此两颂，藏文为一长颂，每句十五字。">佛性畜亦具，为解佛说法。</span></p>
        <p>貌丑无怙女，住于无怙处，</p>
        <p>胎怀国王尊，不知在自腹。</p>
        <p>生三有如无怙舍，不净众生如孕妇，</p>
        <p>彼怀王故有依怙，无垢界如住彼胎。</p>
        <p>身上著垢衣，丑女怀君王，</p>
        <p>无怙舍宅中，感受大痛苦。</p>
        <p>如是自内住，有怙思无怙，</p>
        <p><span class="zhushi" title="此两颂，藏文为一长颂，每句十七字。">有情因烦恼，意不寂受苦。</span></p>
        <p>如内金像形圆满，灭尽自性外泥性，</p>
        <p>见知彼者为净化，内金去除一切障。</p>
        <p>见自性光明，诸垢客尘性，</p>
        <p>令如宝源众，净障证大觉。</p>
        <p>无垢灿金造，泥内之佛像，</p>
        <p>灭尽之自性，智者知除土。</p>
        <p>遍知知如净，纯金寂灭心，</p>
        <p><span class="zhushi" title="此两颂，藏文为一长颂，每句十五字。">说法捶打行，去除一切障。</span></p>
        <p>莲花蜂糠秕，不净粪与地，</p>
        <p>果皮及破衣，女人胎泥模。</p>
        <p>如佛蜜果实，纯金宝藏树，</p>
        <p>宝像转轮王，以及纯金像。</p>
        <p>众界烦恼壳，无系无始时，</p>
        <p>心自性无垢，无始如是说。</p>
        <p>贪嗔痴及彼，强现行习气，</p>
        <p>见修道所断，依不净净地。</p>
        <p>九垢以莲苞，此等喻尽宣，</p>
        <p>随烦恼之壳，分类无有量。</p>
        <p>贪等此九垢，略摄依次第，</p>
        <p>以莲花苞等，九喻真实宣。</p>
        <p>此垢令凡夫，罗汉学具慧，</p>
        <p>次第四与一，二二不清净。</p>
        <p>如莲淤泥生，现前心欢喜，</p>
        <p>后成不欢喜，贪喜亦如是。</p>
        <p>犹如蜜蜂群，烦乱而蜇刺，</p>
        <p>如是生嗔者，令心生痛苦。</p>
        <p>如粮等果实，外在糠秕覆，</p>
        <p>如是见藏义，无明蛋壳蔽。</p>
        <p>不净不合意，如是具贪众，</p>
        <p>依欲是因故，现行如不净。</p>
        <p>如宝覆盖故，不知不得藏，</p>
        <p>众生自然性，无明习地障。</p>
        <p>如芽等渐生，能破种子皮，</p>
        <p>如是见真如，遣除诸见断。</p>
        <p>与圣道相属，摧坏见心者，</p>
        <p>修道智所断，说为如破衣。</p>
        <p>依于七地垢，犹如胎包垢，</p>
        <p>犹如离胎包，无念智如熟。</p>
        <p>随系三地垢，当知如泥染，</p>
        <p>是以大本性，金刚喻定摧。</p>
        <p>贪等九种垢，如同莲花等。</p>
        <p>三自性摄故，界性如佛等。</p>
        <p>此自性法身，真如与种姓，</p>
        <p>彼是以三喻，一五喻可知。</p>
        <p>当知法身二，法界极无垢，</p>
        <p>彼之等流说，甚深种种理。</p>
        <p>出世故世间，此喻不可得，</p>
        <p>如来与佛性，唯是相似说。</p>
        <p>宣说深细理，如蜂蜜一味，</p>
        <p>宣说种种理，如异皮果实。</p>
        <p>自性无变异，善妙清净故，</p>
        <p>是说此真如，如同纯金像。</p>
        <p>如宝藏果树，可知二种姓，</p>
        <p>无始自性住，真受殊胜性。</p>
        <p>许此二种姓，获得佛三身，</p>
        <p>第一得初身，第二得后二。</p>
        <p>当知本性身，庄严如宝像，</p>
        <p>自性非所作，功德宝藏故。</p>
        <p>具大法政故，报身如轮王，</p>
        <p>影像自性故，化身如金像。</p>
        <p>自然之胜义，是以信所证，</p>
        <p>日轮璀璨光，无目不得见。</p>
        <p>此无何所破，亦无少所立，</p>
        <p>真实观真性，见真性解脱。</p>
        <p>具有别法相，界性客尘空，</p>
        <p>具无别法相，无上法不空。</p>
        <p>如云如梦幻，彼说所知空，</p>
        <p>复此佛何说，众生有佛性？</p>
        <p>为断心怯懦，轻视众生劣，</p>
        <p>邪执损减真，贪我五过说。</p>
        <p>真实际远离，一切有为相，</p>
        <p>烦恼业异熟，以如云等说。</p>
        <p>烦恼犹如云，业如梦受用，</p>
        <p>惑业异熟蕴，如幻亦如化。</p>
        <p>先如是安立，复此无上续，</p>
        <p>为断五过失，宣说有佛性。</p>
        <p>如此未闻彼，以轻自过失，</p>
        <p>心怯之有者，不生菩提心。</p>
        <p>生菩提心者，自诩我殊胜，</p>
        <p>于未生觉心，则入下劣想。</p>
        <p>如是思维者，不生真实智，</p>
        <p>故非真实执，不解真实义。</p>
        <p>造作客尘故，众生过非真，</p>
        <p>真实过无我，功德自性净。</p>
        <p>执著非真过，损减真功德，</p>
        <p>具慧不得见，自他平等慈。</p>
        <p>如此听闻彼，欢喜敬如佛，</p>
        <p>慧智大慈生，生此五法故，</p>
        <p>无罪视平等，无过具功德，</p>
        <p>同等爱自他，速得正觉果。</p>
    </div>
    <p class="note right">大乘无上续宝性论中第一如来藏品终</p>
    <p class="subtitle center">第二 菩提品</p>
    <div class="jisong">
        <p>净得离二利，所依深与广，</p>
        <p>以及大本性，有际如所性。</p>
        <p>以本体因果，事业具趋入，</p>
        <p>恒常不可思，安立为佛地。</p>
        <p>自性光明说，如日与虚空，</p>
        <p>客烦恼所知，密云障碍遮，</p>
        <p>离垢具佛德，常稳恒佛陀。</p>
        <p><span class="zhushi" title="说法捶打行，去除一切障。">依法无分别，辨别智慧得。</span></p>
        <p>佛陀以无别，净法而安立，</p>
        <p>如日与虚空，智断二法相。</p>
        <p>光明非造作，无别而趋入，</p>
        <p>具超恒河沙，佛陀一切法。</p>
        <p>自性不成立，周遍客性故，</p>
        <p>烦恼所知障，是说犹如云。</p>
        <p>远离二障因，即是二种智，</p>
        <p>无分别及彼，后得许为智。</p>
        <p>净水渐茂莲覆湖，离罗睺口之望月，</p>
        <p>离烦恼云之日轮，无垢具德故具光。</p>
        <p>能仁蜜果实，宝金宝藏树，</p>
        <p>无垢宝佛身，王金像如佛。</p>
        <p>犹如湖泊等，净贪等客惑，</p>
        <p>摄略说彼者，无分别智果。</p>
        <p>具诸殊胜相，佛身定随得，</p>
        <p>如是说彼者，后得智慧果。</p>
        <p>断除贪等尘，于所化莲花，</p>
        <p>降静虑水故，佛如净水池。</p>
        <p>解脱嗔罗睺，大悲大慈光，</p>
        <p>周遍众生故，佛如净满月。</p>
        <p>解脱愚痴云，以智光遣除，</p>
        <p>众生黑暗故，佛如无垢日。</p>
        <p>不等等法故，施予妙法味，</p>
        <p>远离皮壳故，如佛蜜果实。</p>
        <p>净以功德物，能除贫穷故，</p>
        <p>赐解脱果故，如金宝藏树。</p>
        <p>珍宝法身故，二足尊胜故，</p>
        <p>珍宝色相故，佛如宝王金。</p>
        <p>无漏周遍无灭法，稳寂恒常无迁处，</p>
        <p>佛如虚空诸正士，六根领受真义因。</p>
        <p>见非大种色，听闻纯妙语，</p>
        <p>嗅佛净戒香，品大圣法味，</p>
        <p>受定所触乐，证体深理因。</p>
        <p>细思胜义乐，佛如空离相。</p>
        <p>略摄当了知，二智作用此，</p>
        <p>解脱身圆满，法身即净化。</p>
        <p>解脱与法身，当知二一相，</p>
        <p>无漏周遍故，无为依处故。</p>
        <p>灭烦恼习气，是故为无漏，</p>
        <p>无著无碍故，许智是周遍。</p>
        <p>终究无灭性，故是无为法。</p>
        <p>无灭是略说，坚等解说彼。</p>
        <p>当知四种灭，与坚等反故，</p>
        <p>衰败变中断，不可思变迁，</p>
        <p>无彼故可知，坚寂常不迁。</p>
        <p>无垢智彼是，白法依故处，</p>
        <p>如非因虚空，见色闻声等，</p>
        <p>香味触法因，二身无障行，</p>
        <p>坚稳根境生，无漏功德因。</p>
        <p>无思常坚寂永恒，灭遍离念如虚空。</p>
        <p>无著无碍断粗触，无见取善无垢佛。</p>
        <p>以解脱法身，宣说自他利，</p>
        <p>二利所依具，不可思等德。</p>
        <p>遍知智慧境，佛非三慧境，</p>
        <p>故当了悟智，有情不可思。</p>
        <p>细故非闻境，胜义非思境，</p>
        <p>法性甚深故，非世修等境。</p>
        <p>如天盲于色，凡夫未曾见，</p>
        <p>圣亦如初生，室内婴光色。</p>
        <p>离生故常有，无灭故坚固，</p>
        <p>无二故寂灭，法性住故恒。</p>
        <p>灭谛故善灭，普证故周遍，</p>
        <p>无住故无念，断惑故无著。</p>
        <p>净所知障故，无碍于一切，</p>
        <p>无二堪能故，是离粗所触。</p>
        <p>无色故无见，无相故无取，</p>
        <p>清净故善性，除垢故无垢。</p>
        <p>无初中后无分割，无二三无垢分别，</p>
        <p>法界自性证悟彼，入定瑜伽行者见。</p>
        <p>无量超恒沙，无思无等德，</p>
        <p>如来无垢界，断诸习气过。</p>
        <p>种种妙法光明身，勤成众生解脱利，</p>
        <p>行持如摩尼宝王，种种事物非彼性。</p>
        <p>世间入寂道，成熟与授记，</p>
        <p>因色此常住，如虚空色法。</p>
        <p>自生一切智，是名谓佛陀，</p>
        <p>胜涅槃无思，摧敌各别性。</p>
        <p>析彼以深广，大本性功德，</p>
        <p>所立自性等，三身而行持。</p>
        <p>佛陀本性身，具足五法相，</p>
        <p>略摄当了知，具足五功德。</p>
        <p>无为无分割，断除二种边，</p>
        <p>解脱烦恼障，所知等至障。</p>
        <p>无垢无分别，是瑜伽境故，</p>
        <p>法界本体性，清净故光明。</p>
        <p>真实本性身，具无量无数，</p>
        <p>无思无伦比，清净究竟德。</p>
        <p>无量等依次，广大无数故，</p>
        <p>非寻思境故，唯佛断习故。</p>
        <p>受用种种法，自性法现故，</p>
        <p>净悲之等流，利生不断故。</p>
        <p>任运无分别，如求满愿故，</p>
        <p>以摩尼神变，安住圆受用。</p>
        <p>说示事不断，无有诸现行，</p>
        <p>示非彼本体，此示种种五。</p>
        <p>如依种种色，非真宝珠现，</p>
        <p>众生种种缘，遍主非真现。</p>
        <p>大悲知世间，照见诸世间，</p>
        <p>法身不动中，以异化身性，</p>
        <p>示现真投生，从兜率天降，</p>
        <p>入胎及诞生，精通工巧明。</p>
        <p>游戏享妃眷，出家与苦行，</p>
        <p>至菩提迦耶，降魔圆正觉，</p>
        <p>转大妙法轮，趣入涅槃相，</p>
        <p>于诸不净刹，示现有际间。</p>
        <p>知无常苦空，寂音之方便，</p>
        <p>令众厌三有，趋入于涅槃。</p>
        <p>入于寂道者，具得涅槃想，</p>
        <p>宣说法华等，法之真实性。</p>
        <p>彼等除前执，方便智慧摄，</p>
        <p>成熟于胜乘。授记大菩提。</p>
        <p>甚深圆满力，随凡义引故，</p>
        <p>依如此等数，深广大本性。</p>
        <p>于此初法身，后者即色身，</p>
        <p>如色住虚空，色身住法身。</p>
        <p>无量因与众无尽，悲神变智具圆满，</p>
        <p>法之自在摧死魔，无体世怙故恒常。</p>
        <p>舍身命受用，受持妙法故，</p>
        <p>普利众生故，初誓究竟故。</p>
        <p>佛陀即清净，大悲趋入故，</p>
        <p>神通足示现，彼住行持故。</p>
        <p>依智而解脱，轮涅执二故，</p>
        <p>恒具无量定，圆满安乐故。</p>
        <p>行于世间中，不染世法故。</p>
        <p>无死得住寂，无死魔行故。</p>
        <p>无为之自性，能仁本灭故。</p>
        <p>恒成无依者，依怙等之故。</p>
        <p>以初七种因，色身恒常性，</p>
        <p>后三是本师，法身恒常性。</p>
        <p>因非语境胜义摄，非分别境离喻故，</p>
        <p>无上有寂不摄故，佛境圣亦不可思。</p>
        <p>无诠故无思，胜义故无诠，</p>
        <p>非择故胜义，非量故非择。</p>
        <p>无上故非量，非摄故无上，</p>
        <p>无住故非摄，功过无别故。</p>
        <p>五因细微故，法身不可思，</p>
        <p>六非彼性故，色身不可思。</p>
        <p>无上智悲等功德，功德竟佛不可思，</p>
        <p>自生末者之此理，仙大自在亦未觉。</p>
    </div>
    <p class="note right">大乘无上续宝性论中第二菩提品终</p>
    <p class="subtitle center">第三 功德品</p>
    <div class="jisong">
        <p>二利胜义身，依彼世俗身，</p>
        <p>离系异熟果，六十四功德。</p>
        <p>自利富有处，是为胜义身，</p>
        <p>诸佛表示身，他利圆满处。</p>
        <p>初身具力等，离系之功德，</p>
        <p>二具大士相，异熟之功德。</p>
        <p>力摧无明如金刚，无畏眷中如狮子，</p>
        <p>如来不共如虚空，能仁示二如水月。</p>
        <p>知处非处业，异熟与根性，</p>
        <p>界性及信解，趣行静虑等，</p>
        <p>染污无有垢，随念诸宿世，</p>
        <p>天眼与寂灭，智力有十种。</p>
        <p>处非处异熟，种种界趣行，</p>
        <p>信解染净根，随念诸宿世，</p>
        <p>天眼漏尽理，穿毁断无知，</p>
        <p><span class="zhushi" title="此两颂，藏文为一长颂，每句十五字。">盔甲坚墙林，故力如金刚。</span></p>
        <p>诸法圆菩提，能灭诸道障，</p>
        <p>说道及说灭，无畏有四种。</p>
        <p>自他所知法，自知令知故，</p>
        <p>断令断所断，修行所修故，</p>
        <p>得令得所得，无上极无垢，</p>
        <p><span class="zhushi" title="此两颂，藏文为一长颂，每句十三字。">自为他说谛，故大仙无碍。</span></p>
        <p>兽王林边常无畏，无惧行于群兽中，</p>
        <p>会中能仁狮子王，善住无待坚具力。</p>
        <p>佛无误暴音，无有忘失念，</p>
        <p>无有不定心，亦无种种想，</p>
        <p>无有不择舍。欲正勤念慧，</p>
        <p>解脱解脱智，及见无退失。</p>
        <p>诸业智为导。于时智无障。</p>
        <p>如此十八法，佛与他不杂。</p>
        <p>佛无误暴音，忘失及意动，</p>
        <p>异想与随舍，欲乐与正勤，</p>
        <p>正念无垢慧，恒常而解脱，</p>
        <p><span class="zhushi" title="此两颂，藏文为一长颂，每句十五字。">普见所知义，解脱智无失。</span></p>
        <p>彼之三事业，皆智先随行，</p>
        <p>无碍广大智，恒常入三时。</p>
        <p>证无畏为众，转大妙法轮，</p>
        <p>具大悲胜者，佛陀所证得。</p>
        <p>地等所具法，法尔非虚空，</p>
        <p>虚空无障等，彼相色无有。</p>
        <p>地水火风空，等同世间共，</p>
        <p><span class="zhushi" title="此两颂，藏文为一长颂，每句十五字。">不共微尘许，世间亦不共。</span></p>
        <p>善住及轮相，广足踝不露，</p>
        <p>指趾皆纤长，手足网缦相，</p>
        <p>皮肤柔嫩妙，身体七处高，</p>
        <p>腨肉如鹿王，密藏如大象，</p>
        <p>上身如狮子，肩膊无间丰，</p>
        <p>肩头圆手柔，圆润无高下，</p>
        <p>臂长洁净身，具足光环相，</p>
        <p>喉如无垢螺，颌轮如兽王，</p>
        <p>齿四十平等，纯净齿齐密，</p>
        <p>清净齿平整，四牙最鲜白，</p>
        <p>舌广无边际，无思最上味，</p>
        <p>自然梵音声，迦陵频伽音，</p>
        <p>绀目牛王睫，面严净白毫，</p>
        <p>头顶髻净薄，众尊肤金色，</p>
        <p>汗毛善妙细而柔，一一右旋皆上靡，</p>
        <p>发如无垢蓝宝石，犹如涅珠大树轮，</p>
        <p>普贤无喻大仙人，坚身具无爱子力，</p>
        <p>不可思议三十二，此说本师人王相。</p>
        <p>无云之月色，秋碧湖中见，</p>
        <p>佛子遍主色，佛坛城中见。</p>
        <p>六十四功德，此等各具因，</p>
        <p>如依宝女经，了知斯次第。</p>
        <p>不变与不弱，无等无动故，</p>
        <p>以金刚狮子，虚空水月说。</p>
        <p>诸力中六力，三一依次第，</p>
        <p>遣除所知障，等至及习气，</p>
        <p>穿破摧斩断，如铠墙林故。</p>
        <p>坚精稳不毁，佛力如金刚，</p>
        <p>精藏故坚韧，稳固故精藏，</p>
        <p>不毁故稳固，不毁如金刚。</p>
        <p>无畏无待故，稳故圆妙力，</p>
        <p>能仁狮如狮，眷会中无畏。</p>
        <p>现知一切故，无所畏惧住，</p>
        <p>净众亦不等，照见故无待，</p>
        <p>意于一切法，一缘故稳固，</p>
        <p>无明习气地，逾越故具力。</p>
        <p>世间及声闻，行一边具慧，</p>
        <p>自生愈上慧，细故喻有五。</p>
        <p>世生存因故，同地水火风，</p>
        <p>超越世出世，法相如虚空。</p>
        <p>彼等三十二，功德法身立，</p>
        <p>如宝珠宝光，形色无别故。</p>
        <p>见能满足德，是谓三十二，</p>
        <p>依于幻化身，圆满受用身。</p>
        <p>离净远近者，世间佛坛城，</p>
        <p>如水空月色，见彼有二种。</p>
    </div>
    <p class="note right">大乘无上续宝性论中第三功德品终</p>
    <p class="subtitle center">第四 事业品</p>
    <div class="jisong">
        <p>化界化方便，化界调化事，</p>
        <p>彼境应时往，遍主恒任运。</p>
        <p>具胜功德珍宝聚，智水大海福慧日，</p>
        <p>无余决定修行乘，无中边广如空遍，</p>
        <p>佛见无垢功德藏，于诸众生皆无别，</p>
        <p><span class="zhushi" title="此两颂，藏文为一长颂，每句十九字。">以佛大悲风吹散，烦恼所知之云雾。</span></p>
        <p>何者依何化，何为何处时，</p>
        <p>无彼分别故，能仁恒任运。</p>
        <p>于何所化界，依众方便化，</p>
        <p>所化之所为，何处与何时。</p>
        <p>出离彼显示，彼果彼摄受，</p>
        <p>彼断彼障缘，无有分别故。</p>
        <p>出离即十地，二资是彼因，</p>
        <p>彼果胜菩提，菩提摄众生，</p>
        <p>无量障烦恼，随烦恼习气，</p>
        <p>诸时摧彼缘，即是大悲心。</p>
        <p>当知此六理，依次如大海。</p>
        <p>日轮及虚空，宝藏云与风。</p>
        <p>具智水德宝，故地如大海。</p>
        <p>有情生存故，二资如日轮。</p>
        <p>广无中边故，菩提如虚空。</p>
        <p>真佛法性故，众生界如藏。</p>
        <p>客尘遍不成，故惑如云聚。</p>
        <p>散彼近住故，大悲如狂风。</p>
        <p>依他而出离，自见众生同，</p>
        <p>事业未圆故，有际不间断。</p>
        <p>如帝释天鼓，雨云与梵天，</p>
        <p>日轮如意宝，回响虚空地。</p>
        <p>犹如净琉璃，自性此地上，</p>
        <p>净故见天王，天女会众俱。</p>
        <p>美妙尊胜宫，彼天境处外，</p>
        <p>无量宫种种，以及众天物。</p>
        <p>尔后男女众，安住地上者，</p>
        <p>得见彼显相，而发如是愿，</p>
        <p>愿我等不久，犹如此天王。</p>
        <p>是为获得彼，真实行善住。</p>
        <p>彼等依善业，虽不了此相，</p>
        <p>如是显现理，此逝转天界。</p>
        <p>彼相无分别，亦无有动摇，</p>
        <p>然于地上者，具有大意义。</p>
        <p>信等无有垢，修信等功德，</p>
        <p>自心现佛陀，妙相具随好。</p>
        <p>散步及站立，安坐及安眠，</p>
        <p>做种种威仪，宣说寂灭法，</p>
        <p>不说而入定，行种种幻变，</p>
        <p>具大威光尊，众生得现见。</p>
        <p>见彼亦希求，为佛极力行，</p>
        <p>彼因真实行，能得所求果。</p>
        <p>彼现亦无有，分别及动摇，</p>
        <p>如此于世间，亦以大义住。</p>
        <p>异生虽不知，此乃自心现，</p>
        <p>如此见色身，彼等亦具义。</p>
        <p>次第依见彼，安住此乘者，</p>
        <p>将以慧眼见，内胜义法身，</p>
        <p>地离余惨境，无垢之琉璃，</p>
        <p>明妙具珠宝，离垢妙功德。</p>
        <p>上平净故现，种种天王影，</p>
        <p><span class="zhushi" title="此两颂，藏文为一长颂，每句十五字。">渐离地功德，彼复不显现。</span></p>
        <p>为得彼事乐，斋戒布施等，</p>
        <p>男女之众人，以信散花等。</p>
        <p>为得净琉璃，心现能仁王，</p>
        <p>具有极喜心，佛子发大心。</p>
        <p>如净琉璃地，现天王身影，</p>
        <p>众生净心地，映现佛身影。</p>
        <p>众前影现没，随无浊浊心，</p>
        <p>如世显现相，不见有与坏。</p>
        <p>如天境天人，以昔白法力，</p>
        <p>无有勤作处，意色分别念。</p>
        <p>无常苦无我，寂灭法鼓声，</p>
        <p>屡屡而劝勉，放逸诸天人。</p>
        <p>遍主无勤等，佛语普周遍，</p>
        <p>无余所化众，于有缘说法。</p>
        <p>如天境天人，鼓声自业生，</p>
        <p>能仁所说法，亦由自业生。</p>
        <p>离勤处身心，鼓声令行寂，</p>
        <p>远离勤作等，此法令成寂。</p>
        <p>天城法鼓声，因生赐无畏，</p>
        <p>惑赴沙场时，胜非天除戏。</p>
        <p>世间禅无色，因生尽摧毁，</p>
        <p>众生烦恼苦，说寂无上道。</p>
        <p>遍众生利乐，具足三神变，</p>
        <p>是故能仁音，胜天物铙钹。</p>
        <p>天界大鼓声，不入住地耳，</p>
        <p>佛鼓声遍行，轮回地下界。</p>
        <p>天界多铙钹，为增欲火传，</p>
        <p>悲尊一妙音，为灭苦火入。</p>
        <p>天妙铙钹声，增心掉举因，</p>
        <p>悲尊如来语，劝专思等持。</p>
        <p>总之诸世间，天地安乐因，</p>
        <p>彼遍照世间，尽依妙音宣。</p>
        <p>犹如诸聋人，不闻细微声，</p>
        <p>具有天耳者，亦非闻一切。</p>
        <p>细微殊胜法，细微智行境，</p>
        <p>亦唯无烦恼，具慧者得闻。</p>
        <p>犹如夏季云，庄稼茂盛因，</p>
        <p>雨露无勤中，持续降大地。</p>
        <p>大悲云中降，佛陀妙法雨，</p>
        <p>众善庄稼因，无有分别念。</p>
        <p>如世入善道，风生云降雨，</p>
        <p>悲风众善增，佛云降法雨。</p>
        <p>于有大智悲，不染变不变，</p>
        <p>住空定持海，佛云善稼因。</p>
        <p>犹如凉香柔，轻水云中出，</p>
        <p>与地盐等系，成极多种味。</p>
        <p>八圣支甘霖，广悲云藏出，</p>
        <p>众相续处别，成具多种味。</p>
        <p>于胜乘净信，中等与嗔群，</p>
        <p>三种如众人，孔雀与饿鬼。</p>
        <p>春末无云人，不行空中鸟，</p>
        <p>夏季雨降地，饿鬼则痛苦。</p>
        <p>大悲云聚中，法雨现不现，</p>
        <p><span class="zhushi" title="此两颂，藏文为一长颂，每句十五字。">欲法嗔法者，世间彼比喻。</span></p>
        <p>大滴雨降下，热沙金刚火，</p>
        <p>细微至山者，云聚不观待。</p>
        <p>细广巧方便，智悲之密云，</p>
        <p><span class="zhushi" title="此两颂，藏文为一长颂，每句十五字。">诸时无观待，惑净我见眠。</span></p>
        <p>生死无初始，行彼道有五，</p>
        <p>不净无妙香，五趣无安乐。</p>
        <p>彼苦恒如火，刃盐等触生，</p>
        <p><span class="zhushi" title="此两颂，藏文为一长颂，每句十五字。">悲云降妙法，大雨能灭彼。</span></p>
        <p>了悟天死堕，人有求苦故，</p>
        <p>具慧亦不求，天王人君尊。</p>
        <p>随从于智慧，虔信于佛经，</p>
        <p><span class="zhushi" title="此两颂，藏文为一长颂，每句十五字。">此苦此是因，此灭智见故。</span></p>
        <p>当知疾病当断因，当得乐住当依药，</p>
        <p>苦因灭彼如是道，当知当断当证依。</p>
        <p>梵天于梵住，无有迁移中，</p>
        <p>于一切天境，无勤示显现。</p>
        <p>佛于法身中，不动于诸界，</p>
        <p>众具缘者前，无勤示幻现。</p>
        <p>梵天恒于宫，不动入欲界，</p>
        <p>天人见见彼，亦断喜对境。</p>
        <p>善逝法身中，不动于世界，</p>
        <p><span class="zhushi" title="此两颂，藏文为一长颂，每句十五字。">有缘见见彼，恒行除诸垢。</span></p>
        <p>往昔自愿力，天人善业力，</p>
        <p>梵天无勤现，自生化身同。</p>
        <p>天降入胎诞生住，王宫喜享静处行，</p>
        <p>降魔证觉说寂道，无缘眼前佛不现。</p>
        <p>如日热一时，莲开睡莲闭，</p>
        <p>开德与闭过，无念圣日同。</p>
        <p>如日无分别，顿时放自光，</p>
        <p>令莲花绽放，令余得成熟。</p>
        <p>如是如来日，妙法之光芒，</p>
        <p>于所化众莲，无有分别入。</p>
        <p>法身与报身，菩提空中升，</p>
        <p>遍知日智慧，放光于众生。</p>
        <p>因于诸清净，所化水器中，</p>
        <p>善逝之日影，顿时现无量。</p>
        <p>恒时遍一切，法界虚空中，</p>
        <p>佛日应机落，所化之山上。</p>
        <p>具千光日升，明世间次第，</p>
        <p>落高中低山，佛日渐照众。</p>
        <p>日无照射天边刹，非除痴暗显所知，</p>
        <p>悲尊散放多彩光，于众明示所知义。</p>
        <p>佛至城中时，诸盲人复明，</p>
        <p>无义众远离，见佛得受益。</p>
        <p>堕落三有海，见暗覆痴盲，</p>
        <p>依佛之日光，得见未见处。</p>
        <p>犹如摩尼宝，无念顿时间，</p>
        <p>能满住境者，各自诸心愿。</p>
        <p>依佛如意宝，不同意乐者，</p>
        <p>得闻种种法，彼不分别彼。</p>
        <p>如摩尼宝无念勤，所求财物赐他众，</p>
        <p>能仁无勤而应机，利他恒常住世间。</p>
        <p>海地下摩尼，欲者极难得，</p>
        <p>劣缘惑困众，此心难见佛。</p>
        <p>犹如回响声，他者觉知现，</p>
        <p>无分别造作，不住外与内。</p>
        <p>如是如来语，他者觉知现，</p>
        <p>无分别造作，不住外与内。</p>
        <p>少无无显现，无缘无所依，</p>
        <p>超眼境无色，无示之虚空，</p>
        <p>虽见高与低，然彼非如是。</p>
        <p>如是虽见佛，然彼非如是。</p>
        <p>如地生一切，依于无念地，</p>
        <p>增长稳固广。</p>
        <p>依无分别念，圆满佛大地，</p>
        <p>众生诸善根，无余得增长。</p>
        <p>未见无勤作，而行何事故，</p>
        <p>为断所化疑，宣说九比喻。</p>
        <p>此等九比喻，宣说详解说，</p>
        <p>是于经藏中，宣说彼必要。</p>
        <p>由闻所生慧，广大光庄严，</p>
        <p>具慧速趋入，佛陀诸行境。</p>
        <p>彼义是以说，琉璃帝释影，</p>
        <p>彼等九比喻，认清彼摄义。</p>
        <p>示现语周遍，幻化散智慧，</p>
        <p>意语身之密，获得大悲性。</p>
        <p>灭诸勤作续，无有分别意，</p>
        <p>如无垢琉璃，现帝释影等。</p>
        <p>灭勤是立宗，无分别意因，</p>
        <p>为自性义成，喻帝释影等。</p>
        <p>此是此本义，示现等九种，</p>
        <p>本师离生死，无勤尽趋入。</p>
        <p>犹如帝释天鼓云，梵天日轮摩尼珠，</p>
        <p>回响虚空地有际，无勤利他瑜伽知。</p>
        <p>示现如宝现天王，善妙传授如天鼓，</p>
        <p>遍主智慧大悲云，遍及有顶无量众。</p>
        <p>如梵无漏处不动，示现众多幻化相，</p>
        <p>如日智慧放射光，如净摩尼宝珠意。</p>
        <p>佛语无字如回响，身如空遍无色常，</p>
        <p>如地众生善法药，一切之基是佛地。</p>
        <p>如净琉璃心，现见佛陀因，</p>
        <p>不为不信退，信根得增长。</p>
        <p>善根生灭故，佛陀色生灭，</p>
        <p>能仁如帝释，法身无生灭。</p>
        <p>如是无勤作，法身无生灭，</p>
        <p>于世永行持，示现等事业。</p>
        <p>此诸比喻摄，义是此次第，</p>
        <p>前后由断除，违品法而说。</p>
        <p>佛陀如影像，无音非同彼，</p>
        <p>如天鼓非能，普利非同彼。</p>
        <p>如密云非断，无义种非同，</p>
        <p>如大梵天非，永熟非同彼。</p>
        <p>如日非永久，驱暗非同彼，</p>
        <p>如摩尼宝非，难得非同彼。</p>
        <p>如回响缘生，亦非与彼同，</p>
        <p>如虚空非是，善基非同彼。</p>
        <p>世间出世间，众生诸圆满，</p>
        <p>彼处之所依，是故如大地。</p>
        <p>依于佛菩提，生出世道故，</p>
        <p>善业道禅定，无量及无色。</p>
    </div>
    <p class="note right">大乘无上续宝性论中第四事业品终</p>
    <p class="subtitle center">第五 利益品</p>
    <div class="jisong">
        <p>佛性佛菩提，佛法佛事业，</p>
        <p>净众尚不思，此是佛行境。</p>
        <p>具慧信佛境，佛众功德器，</p>
        <p>喜无思功德，胜众生福德。</p>
        <p>希求菩提者，金刹严宝珠，</p>
        <p>等同刹尘数，每日恒供佛。</p>
        <p>他闻此一句，闻已复信解，</p>
        <p><span class="zhushi" title="此两颂，藏文为一长颂，每句十五字。">此得施生善，更多之福德。</span></p>
        <p>具慧求无上，菩提多劫中，</p>
        <p>身语无勤作，守护无垢戒。</p>
        <p>他闻此一句，闻已复信解，</p>
        <p><span class="zhushi" title="此两颂，藏文为一长颂，每句十五字。">此得戒生善，更多之福德。</span></p>
        <p>谁此除三有，惑火修禅天，</p>
        <p>梵住至究竟，无变菩提法。</p>
        <p>他闻此一句，闻已复信解，</p>
        <p><span class="zhushi" title="此两颂，藏文为一长颂，每句十五字。">此得禅生善，更多之福德。</span></p>
        <p>因施成受用，戒善修断惑，</p>
        <p>慧断诸二障，此胜因闻此。</p>
        <p>安住彼转依，功德成办利，</p>
        <p>是佛智慧境，所说此四处。</p>
        <p>具慧信解有，能力具功德，</p>
        <p>具有速获得，佛果之缘分。</p>
        <p>不可思议境，有我能得果，</p>
        <p>得具此功德，由信胜解故。</p>
        <p>成欲勤念定，慧等功德器，</p>
        <p>彼等菩提心，恒常近安住。</p>
        <p>恒常近住彼，佛子不退转，</p>
        <p>福德波罗蜜，圆满普清净。</p>
        <p>福德之五度，三轮无分别，</p>
        <p>圆满普清净，断彼违品故。</p>
        <p>施生福是施，戒生是持戒，</p>
        <p>安忍禅定二，修生勤遍行。</p>
        <p>分别三轮者，彼许所知障，</p>
        <p>分别悭吝等，彼许烦恼障。</p>
        <p>慧外无有断，彼等余因故，</p>
        <p>慧胜其基闻，是故闻殊胜。</p>
        <p>依可信教理。为自唯清净，</p>
        <p>为摄具信解，圆善者说此。</p>
        <p>依灯电宝珠，日月有眼见，</p>
        <p>依佛大义法，辩光而说此。</p>
        <p>具义与法系，断三界惑语，</p>
        <p>令显寂功德，佛语余反之。</p>
        <p>唯一依佛说，无乱心诠释，</p>
        <p>随得解脱道，顶戴如佛经。</p>
        <p>此世无何人，智慧高佛陀，</p>
        <p>如理遍智知，胜真如非余。</p>
        <p>仙人自安立，经藏不搅彼，</p>
        <p><span class="zhushi" title="此两颂，藏文为一长颂，每句十五字。">毁坏佛理故，亦害微妙法。</span></p>
        <p>烦恼愚者谤圣者，彼执见造轻说法，</p>
        <p>慧不沾彼执见垢，净衣染变油染非。</p>
        <p>劣慧不信善，依邪我慢故，</p>
        <p>贫妙法障性，不了执了义。</p>
        <p>贪利随见故，依止背法故，</p>
        <p><span class="zhushi" title="此两颂，藏文为一长颂，每句十五字。">远离持法故，信劣舍佛法。</span></p>
        <p>深法何智说，火及猛毒蛇，</p>
        <p>刽子手霹雳，非应极恐怖。</p>
        <p>火蛇敌霹雳，唯能离性命，</p>
        <p><span class="zhushi" title="此两颂，藏文为一长颂，每句十五字。">非能令堕入，恐怖无间狱。</span></p>
        <p>谁屡依恶友，于佛具恶心，</p>
        <p>杀父母罗汉，行非行破僧。</p>
        <p>若定思法性，从彼速解脱，</p>
        <p><span class="zhushi" title="此两颂，藏文为一长颂，每句十五字。">何人心嗔法，彼焉有解脱？</span></p>
        <p>三宝净佛性，净菩提德业，</p>
        <p>七处如理说，我得善愿众，</p>
        <p>见具无量光，无量寿佛陀，</p>
        <p><span class="zhushi" title="此两颂，藏文为一长颂，每句十五字。">复法眼无垢，生得大菩提。</span></p>
        <p>由何为何因，如何宣说何，</p>
        <p>等流是何者，是以四偈说。</p>
        <p>二说自净法，一说失毁因，</p>
        <p>尔后二偈颂，则是宣说果。</p>
        <p>说眷属坛城，忍证菩提法，</p>
        <p>略摄二种果，是以末颂说。</p>
    </div>
    <p class="note right">大乘无上续宝性论中第五利益品终</p>
    <p>大乘宝性论，怙主慈氏撰著圆满。</p>
</body>

</html>