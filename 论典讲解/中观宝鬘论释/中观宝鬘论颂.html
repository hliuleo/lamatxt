<html>

<body>
    <div class="title">
        <p>中观宝鬘论颂</p>
    </div>
    <div class="author">
        <p>龙树菩萨 造</p>
        <p>索达吉堪布 译</p>
    </div>
    <p>梵语：绕匝巴热嘎塔绕那玛累</p>
    <p>藏语：嘉波拉丹夏瓦仁波切创瓦</p>
    <p>汉语：教王宝鬘论</p>
    <div class="subtitle">
        <p>第一品　别说因果</p>
    </div>
    <div class="jisong">
        <p>解脱诸过患，众德庄严者，</p>
        <p>众生唯一亲，佛前我顶礼。</p>
        <p>王为汝修法，宣说唯善法。</p>
        <p>堪为妙法器，修行将成就。</p>
        <p>先增上生法，后得决定胜，</p>
        <p>因获增上生，渐至决定胜。</p>
        <p>增上生许乐，定胜许解脱，</p>
        <p>彼因若略摄，信心与智慧。</p>
        <p>具信故依法，具慧故知真，</p>
        <p>此二主为慧，前行即信心。</p>
        <p>谁不由欲嗔，怖痴而越法，</p>
        <p>彼谓具信者，定胜妙法器。</p>
        <p>谁能善观察，身语意诸业，</p>
        <p>知利自他已，恒行即智者。</p>
        <p>戒杀断盗取，远离他人妻，</p>
        <p>真戒妄两舌，粗恶及绮语，</p>
        <p>彻底断贪心，害心与邪见，</p>
        <p>此十善业道，相反即恶业。</p>
        <p>戒酒行正命，不损诸有情。</p>
        <p>敬施供应供，修行仁慈心。</p>
        <p>简言法即此。</p>
        <p>唯一折磨身，如是无正法，</p>
        <p>未断损恼他，利他绝非有。</p>
        <p>布施戒安忍，正法之大道，</p>
        <p>不敬逼恼身，如牛奔歧途。</p>
        <p>难忍轮回旷，剧苦众生树，</p>
        <p>惑毒蛇缠身，长久而流转。</p>
        <p>杀生感寿短，损害多灾难，</p>
        <p>偷盗乏受用，邪淫敌共享。</p>
        <p>妄说遭诽谤，两舌亲叛离，</p>
        <p>粗语闻恶声，绮语言无力。</p>
        <p>贪心失所望，嗔心招怖畏，</p>
        <p>邪见生恶执，饮酒心迷乱。</p>
        <p>不施感贫穷，邪命受欺惑，</p>
        <p>骄傲致种贱，嫉妒威德鲜，</p>
        <p>忿令貌丑陋，不问智者愚。</p>
        <p>人道即此果，诸初往恶趣。</p>
        <p>所谓不善业，异熟已宣说，</p>
        <p>一切善业果，与彼相反现。</p>
        <p>贪嗔痴及彼，所生业不善，</p>
        <p>无有贪嗔痴，及彼生业善。</p>
        <p>不善生诸苦，投转诸恶趣，</p>
        <p>善业生善趣，世世享安乐。</p>
        <p>当以身语意，断诸不善业，</p>
        <p>恒常奉行善，此说三种法。</p>
        <p>依此法解脱，地狱饿鬼畜，</p>
        <p>且得人天中，王位圆满乐，</p>
        <p>禅无量无色，能享梵等乐。</p>
        <p>增上生此法，彼果已略摄。</p>
        <p>决定胜诸法，深奥微妙现，</p>
        <p>寡闻之凡愚，生畏佛所说。</p>
        <p>谓我不成无，我所非非有，</p>
        <p>愚者如是怖，智者无所惧。</p>
        <p>无余此有情，皆源于我执，</p>
        <p>具我所执众，佛唯利彼说。</p>
        <p>谓有我我所，胜义中颠倒，</p>
        <p>彻知真如者，不现彼二故。</p>
        <p>我执生诸蕴，我执实虚妄，</p>
        <p>虚妄之种子，所生岂能真？</p>
        <p>由见蕴不实，即可舍我执，</p>
        <p>我执断除已，后蕴则不起。</p>
        <p>犹如依明镜，虽显自面影，</p>
        <p>然彼真实性，少许亦非有。</p>
        <p>如是依诸蕴，我执成所缘，</p>
        <p>犹如自面像，真性中毫无。</p>
        <p>犹如不依镜，不现自面影，</p>
        <p>不依于诸蕴，我执亦同彼。</p>
        <p>圣者阿难陀，证得如是义，</p>
        <p>而获净法眼，复传诸比丘。</p>
        <p>何时有蕴执，尔时有我执，</p>
        <p>有我执有业，有业亦有生。</p>
        <p>三道之轮回，无初中末转，</p>
        <p>犹如旋火轮，彼此互为因。</p>
        <p>于彼自他二，三时亦未得，</p>
        <p>故能尽我执，业与生亦尔。</p>
        <p>此见因果生，彼等泯灭已，</p>
        <p>不思真实中，世间有无性。</p>
        <p>听闻尽诸苦，此法无妄执，</p>
        <p>怯无畏处者，不知故恐惧。</p>
        <p>涅槃中无有，此等汝不惧，</p>
        <p>于此说无有，汝何生畏惧？</p>
        <p>设若如是许，解脱无我蕴，</p>
        <p>于此破我蕴，汝等何不喜？</p>
        <p>涅槃尚非无，岂是有实法？</p>
        <p>尽实无实执，当知真涅槃。</p>
        <p>简言无见者，谓无业之果，</p>
        <p>非福恶趣因，称之为邪见。</p>
        <p>略摄有见者，说有业之果，</p>
        <p>福德善趣因，称之为正见。</p>
        <p>以智息有无，故越罪与福，</p>
        <p>彼离善恶趣，佛说即解脱。</p>
        <p>由见具因生，是故超离无，</p>
        <p>由见具因灭，故亦不许有。</p>
        <p>前生及俱生，非因实无因，</p>
        <p>假立与真实，生皆不许故。</p>
        <p>有此故有彼，如有长有短，</p>
        <p>此生故彼生，如由灯有光。</p>
        <p>有长故有短，非从自体有，</p>
        <p>如无灯现故，光亦不显现。</p>
        <p>由见因生果，依于此世间，</p>
        <p>许由戏论生，不许成无者。</p>
        <p>灭非戏论生，即成真如性，</p>
        <p>不成有许故，离二而解脱，</p>
        <p>远处所见色，近见更明了，</p>
        <p>阳焰若是水，近处何不见？</p>
        <p>如是诸远者，见此世间真，</p>
        <p>近者则不见，无相如阳焰。</p>
        <p>阳焰现似水，非水非真实，</p>
        <p>如是蕴似我，非我非真实，</p>
        <p>阳焰思谓水，是故往彼处，</p>
        <p>设执谓水无，此即愚痴者。</p>
        <p>如是似阳焰，世间说有无，</p>
        <p>此执乃愚昧，有痴不解脱。</p>
        <p>无见堕恶趣，有见趋善趣，</p>
        <p>如实知真义，不依二解脱。</p>
        <p>如实知真义，不许为有无，</p>
        <p>是故若成无，何故不成有？</p>
        <p>若言破有故，实则此属无，</p>
        <p>如是由破无，为何不属有？</p>
        <p>不许全无性，不行心亦无，</p>
        <p>菩提所依故，岂说彼等无。</p>
        <p>于称人与蕴，世间数论派，</p>
        <p>鸱枭裸体派，问说离有无。</p>
        <p>是故诸佛说，无死甘露教，</p>
        <p>甚深离有无，当知乃特法。</p>
        <p>灭无去无来，刹那亦不住，</p>
        <p>超越三世体，世间实存耶？</p>
        <p>二者真实中，无有去来住，</p>
        <p>故世间涅槃，实有何差异？</p>
        <p>无有安住故，生灭真实非，</p>
        <p>生住以及灭，焉能真实有？</p>
        <p>设若恒常变，岂非刹那法？</p>
        <p>设若无迁变，焉能转为他？</p>
        <p>一方或一切，穷尽成刹那？</p>
        <p>未得不同故，彼二俱非理。</p>
        <p>刹那无整故，岂能有陈物？</p>
        <p>常故非刹那，怎成陈旧物？</p>
        <p>刹那有后际，如是观初中，</p>
        <p>三刹那体故，世刹那非住。</p>
        <p>初中后三际，若如刹那析，</p>
        <p>初中后三者，亦非自他成。</p>
        <p>异方故非一，无方丝毫无，</p>
        <p>一无多亦无，有无无亦无。</p>
        <p>若坏或对治，有亦可变无，</p>
        <p>有者非有故，坏治何改变？</p>
        <p>是故依涅槃，不成灭世间。</p>
        <p>世间有边耶？问时佛默然，</p>
        <p>如是诸深法，非器前不说，</p>
        <p>故诸智者晓，佛陀为遍知。</p>
        <p>如是定胜法，深无执无住，</p>
        <p>此乃见一切，圆满佛所说。</p>
        <p>惧此无住法，众生欣乐住，</p>
        <p>未越有与无，凡愚徒遭损。</p>
        <p>怖畏非畏处，自损亦殃他。</p>
        <p>国王尽已能，避殃如此行。</p>
        <p>为王汝不恼，如实依教说，</p>
        <p>出世间法理，不依二真性。</p>
        <p>超越罪与福，具有深解义，</p>
        <p>怖畏无住处，自他未品味。</p>
        <p>士夫非地水，非火风虚空，</p>
        <p>非识非一切，此外士为何？</p>
        <p>士六界聚故，非为真实有，</p>
        <p>如是一一界，聚故真性非。</p>
        <p>蕴非我无彼，蕴我非互依，</p>
        <p>非如火薪融，是故何有我？</p>
        <p>三大非为地，非为互依离，</p>
        <p>一一亦如是，故大如我妄。</p>
        <p>地水火及风，各皆无体性，</p>
        <p>三无一亦无，一无三亦无。</p>
        <p>若无三无一，无一亦无三，</p>
        <p>则各自非有，如何聚而生？</p>
        <p>如若各自有，无薪何无火，</p>
        <p>动碍及摄收，水风地亦尔。</p>
        <p>唯火乃共称，余三何自有，</p>
        <p>三大亦不应，与缘生相违。</p>
        <p>分别自体有，如何相互存，</p>
        <p>分别自体无，如何相互有？</p>
        <p>若谓自体有，一有余皆有，</p>
        <p>不杂非共存，杂无各自体。</p>
        <p>诸大各不存，岂有各自相？</p>
        <p>自无分亦无，法相谓世俗。</p>
        <p>色香及味触，彼等同此理。</p>
        <p>眼识与色法，无明业及生，</p>
        <p>能作业所作，数具因果时，</p>
        <p>当知长短等，名有名亦尔。</p>
        <p>地水火及风，长短粗细性，</p>
        <p>善等智前灭，此乃能仁说。</p>
        <p>识无所表明，无边遍主前，</p>
        <p>地水火及风，安住不可见。</p>
        <p>于此长与短，粗细善不善，</p>
        <p>于此名与色，无余皆泯灭。</p>
        <p>不知故未见，智前本有者，</p>
        <p>知彼故识前，后成如是灭。</p>
        <p>许智火之薪，器情一切法，</p>
        <p>具辨真如焰，焚烧而寂灭。</p>
        <p>不知先假立，后即决定彼，</p>
        <p>尔时不得实，岂能成无实？</p>
        <p>色法唯名故，虚空亦唯名，</p>
        <p>无大岂有色，故唯名亦无。</p>
        <p>如是当思维，受想行识蕴，</p>
        <p>如大种及我，故六界无我。</p>
    </div>
    <div class="note right">
        <p>第一品终</p>
    </div>
    <div class="subtitle">
        <p>第二品 轮番说因果</p>
    </div>
    <div class="jisong">
        <p>犹如芭蕉干，尽析无所有，</p>
        <p>倘若析诸界，士夫亦同彼。</p>
        <p>诸法称无我，是故诸佛说，</p>
        <p>六界皆无我，即为汝抉择。</p>
        <p>如是我无我，真实不可得，</p>
        <p>故大能仁遮，我与无我见。</p>
        <p>佛说见闻等，非真亦非妄，</p>
        <p>倘若成违品，彼二实非有。</p>
        <p>如是胜义中，此世离真妄，</p>
        <p>故于真实中，佛不许有无。</p>
        <p>如是一切法，全然皆非有，</p>
        <p>故佛如何说，有无俱非俱？</p>
        <p>过去今未来，无数正等觉，</p>
        <p>度生俱胝数，安住三世中。</p>
        <p>尽而住三世，非增世间因，</p>
        <p>佛何不授记，彼之前后际？</p>
        <p>异生前保密，此乃甚深法，</p>
        <p>世间如幻即，佛教真甘露。</p>
        <p>犹如幻化象，虽现生与灭，</p>
        <p>然于真实中，无生亦无灭。</p>
        <p>如幻之世间，虽现生与灭，</p>
        <p>然于胜义中，无生亦无灭。</p>
        <p>譬如虚幻象，无来亦无去，</p>
        <p>愚心所致已，真实无安住。</p>
        <p>如是幻世间，无来亦无去，</p>
        <p>愚心所致已，真实无安住。</p>
        <p>超越三时性，唯是名言立，</p>
        <p>一切有或无，世间岂实有？</p>
        <p>佛陀由此因，未授记有无，</p>
        <p>二俱非俱边，而非由他因。</p>
        <p>此身不净性，粗及现量境，</p>
        <p>恒常显现时，心中尚不住，</p>
        <p>无住微妙法，极细非现量，</p>
        <p>由是甚深故，心中何易悟？</p>
        <p>此法甚深故，知众难领悟，</p>
        <p>故佛成道已，默然不说法。</p>
        <p>若误解此法，毁坏诸愚者，</p>
        <p>如是无见者，沉落不净中，</p>
        <p>另外邪执此，愚起智者慢，</p>
        <p>性情极粗鲁，倒堕无间狱。</p>
        <p>犹如误用食，招致诸祸害，</p>
        <p>善用得长寿，无病力壮乐。</p>
        <p>如是颠倒持，导致灾殃至，</p>
        <p>善知获安乐，及无上菩提。</p>
        <p>是故当断除，舍此及无见，</p>
        <p>为成一切事，策励知真义。</p>
        <p>未尽知此法，我执即随转，</p>
        <p>而积善恶业，感得妙劣身。</p>
        <p>是故未知此，遣除我执法，</p>
        <p>期间敬奉行，布施戒安忍。</p>
        <p>诸事初思法，中末亦具法，</p>
        <p>如是行国王，世世无损恼。</p>
        <p>由法今誉乐，今终无怖畏，</p>
        <p>他世乐圆满，故恒依正法。</p>
        <p>法乃规之最，依法世间喜，</p>
        <p>而由世间喜，现后亦无欺。</p>
        <p>非法许规范，依彼世不喜，</p>
        <p>世间不喜故，现后成忧愁。</p>
        <p>无利恶趣道，欺他苦难忍，</p>
        <p>一切错乱慧，如何真明知？</p>
        <p>励力欺他人，如何具正规？</p>
        <p>依彼千百世，唯一欺自己。</p>
        <p>怨敌纵加害，弃过依功德，</p>
        <p>由此自获利，敌亦不欢喜。</p>
        <p>布施及爱语，利行与同事，</p>
        <p>当依此一切，摄世与正法。</p>
        <p>国王唯实语，令生坚固信，</p>
        <p>反之说妄语，最令失信心。</p>
        <p>无欺即实语，转心非真实，</p>
        <p>唯利他故真，不利故为妄。</p>
        <p>国王之诸过，一施明能遮，</p>
        <p>如是悭亦摧，所有诸功德。</p>
        <p>寂静深邃故，令起胜敬重，</p>
        <p>受敬具威信，是故依寂静。</p>
        <p>具慧心不动，稳固不随他，</p>
        <p>亦不受人欺，故王勤修慧。</p>
        <p>实语施静慧，具此四善王，</p>
        <p>犹如四妙法，人天共赞叹。</p>
        <p>直言意清净，慧悲纯无垢，</p>
        <p>与之共相处，慧法亦恒增。</p>
        <p>说利语者鲜，听者更少见，</p>
        <p>逆耳然有利，随行者更罕，</p>
        <p>是故虽逆耳，知利当速行，</p>
        <p>为病愈亦服，益我苦口药。</p>
        <p>恒思命无病，国政无常性，</p>
        <p>后具真精进，始终勤修法。</p>
        <p>知晓定死亡，亡后罪感苦，</p>
        <p>即便暂时乐，作恶非应理。</p>
        <p>有时见无怖，有时见恐怖，</p>
        <p>设若信其一，何不畏另者？</p>
        <p>饮酒世间蔑，误事亦耗财，</p>
        <p>痴迷行非事，是故恒戒酒。</p>
        <p>赌乃贪忧嗔，谄诳涣散源，</p>
        <p>妄绮恶语因，是故恒断除。</p>
        <p>多数贪女者，思女色净生，</p>
        <p>实则女人身，丝毫无清净。</p>
        <p>口乃稠唾涎，齿垢不净器，</p>
        <p>鼻流脓液涕，眼出泪眵器。</p>
        <p>腹内即粪尿，肺肝等之器，</p>
        <p>愚者未见女，贪爱彼身体。</p>
        <p>如有无知者，贪著脏瓶饰，</p>
        <p>世人由愚痴，恋女亦如是。</p>
        <p>身境极臭秽，本是离贪因，</p>
        <p>世人过贪彼，依何引离贪？</p>
        <p>犹如猪倍贪，屎尿处呕物，</p>
        <p>如是屎尿源，欲者如猪贪。</p>
        <p>身城不清净，布满出孔道，</p>
        <p>愚者由此于，执为欢喜因，</p>
        <p>汝见屎尿等，各自不净已，</p>
        <p>于集彼之身，如何生悦意？</p>
        <p>精血混合中，不净种子生，</p>
        <p>本知不净体，欲者何贪此？</p>
        <p>不净蕴彼湿，由皮所包裹，</p>
        <p>与之同卧者，眠女内脏已。</p>
        <p>容色美或丑，年老或年幼，</p>
        <p>女色皆不净，汝贪由何起？</p>
        <p>如粪色虽美，新鲜形状妙，</p>
        <p>于彼不宜贪，女貌亦复然。</p>
        <p>内腐外皮包，烂尸此自性，</p>
        <p>显现极丑恶，如何未曾见？</p>
        <p>谓皮亦非粪，犹如宝剑性，</p>
        <p>不净身之皮，如何成清净？</p>
        <p>装满粪便瓶，外饰亦厌弃，</p>
        <p>不净自性身，脏满何不厌？</p>
        <p>若汝贱粪秽，于令净香鬘，</p>
        <p>饮食成不净，此身何不厌？</p>
        <p>如于自或他，粪便皆厌恶，</p>
        <p>自他不净身，为何不生厌？</p>
        <p>如女身不净，汝自身亦然。</p>
        <p>是故于内外，岂非应离贪？</p>
        <p>九孔流不净，自虽常沐浴，</p>
        <p>不了身不净，为汝说何益？</p>
        <p>于此不净身，美语作赞叹，</p>
        <p>呜呼真伪愚，呜呼士所耻。</p>
        <p>无知暗遮蔽，众生数多为，</p>
        <p>求此起争论，如为不净犬。</p>
        <p>搔痒则安乐，无痒更安乐，</p>
        <p>具世欲安乐，无欲更安乐。</p>
        <p>如是观则汝，纵未成离贪，</p>
        <p>然由贪薄弱，于女不贪著。</p>
        <p>短命怖及苦，地狱根本因，</p>
        <p>以猎野兽例，坚决常戒杀。</p>
        <p>如涂不净身，毒蛇极恐怖，</p>
        <p>依谁令众生，畏惧彼真恶。</p>
        <p>如涌大雨云，农夫皆生喜，</p>
        <p>依谁令众生，皆悦彼真善。</p>
        <p>故应舍非法，不懈依正法。</p>
        <p>欲自世间众，得无上菩提，</p>
        <p>菩提心为本，坚固如山王，</p>
        <p>悲心遍十方，不依二边智。</p>
        <p>大王若欲求，大士卅二相，</p>
        <p>庄严汝身体，如是当谛听。</p>
        <p>敬佛塔应供，圣者及长者，</p>
        <p>感得手足轮，所饰转轮王。</p>
        <p>王恒于正法，稳固真受持，</p>
        <p>由此当得成，足善住菩萨。</p>
        <p>以施与爱语，利行及同事，</p>
        <p>感得成吉祥，手足缦网相。</p>
        <p>施授最上等，极丰之饮食，</p>
        <p>感手足细软，七处隆满相。</p>
        <p>不害作放生，感身广洪直，</p>
        <p>长寿指纤长，足跟广满相。</p>
        <p>弘扬正受法，感吉祥妙色，</p>
        <p>足踝骨不露，身毛上靡相。</p>
        <p>恭敬受与施，工巧等明处，</p>
        <p>感锐利智慧，腨如鹿王相。</p>
        <p>若求己财物，以速施禁行，</p>
        <p>感手过膝相，成世间导师。</p>
        <p>亲友互离间，真实作调解，</p>
        <p>感吉祥阴藏，密而不露相。</p>
        <p>博施诸精舍，及舒适卧具，</p>
        <p>感得如纯金，极其柔滑色。</p>
        <p>予以无上权，如理随上师，</p>
        <p>感一孔一毛，白毫庄严相。</p>
        <p>言说美悦语，随顺他善说，</p>
        <p>汝感肩头满，上身如狮子。</p>
        <p>服侍患者愈，感得肩臂圆。</p>
        <p>本性安稳住，感得最上味。</p>
        <p>引导如法事，汝感无见顶，</p>
        <p>犹如无忧树，纵广量等同。</p>
        <p>长时而言说，真实柔和语，</p>
        <p>王感广长舌，且具梵音声。</p>
        <p>恒常不间断，宣说谛实语，</p>
        <p>感得狮颌轮，具力难胜伏。</p>
        <p>尤为敬承侍，随理而行持，</p>
        <p>感齿极洁白，具泽且平整。</p>
        <p>无有离间语，长久而串习，</p>
        <p>感得四十齿，悉皆齐而密。</p>
        <p>无有贪嗔痴，仁慈视有情，</p>
        <p>感得目绀青，睫如牛王相。</p>
        <p>如是略为因，此等三十二，</p>
        <p>狮子大士相，如此当谨知。</p>
        <p>随好八十种，由慈等流生，</p>
        <p>本论恐繁冗，未于王汝说。</p>
        <p>一切转轮王，虽有此等相，</p>
        <p>净严及明显，不及佛一分。</p>
        <p>轮王尽所有，妙相及随好，</p>
        <p>由于能仁王，一分净心生。</p>
        <p>百俱胝劫中，专一积累善，</p>
        <p>亦非能形成，佛一毛孔相。</p>
        <p>犹如日光芒，微似荧火光，</p>
        <p>诸佛之妙相，微似转轮王。</p>
    </div>
    <div class="note right">
        <p>第二品终</p>
    </div>
    <div class="subtitle">
        <p>第三品　积菩提资</p>
    </div>
    <div class="jisong">
        <p>不可思福中，出生佛妙相，</p>
        <p>大乘圣教说，大王如实听。</p>
        <p>能生诸缘觉，有学及无学，</p>
        <p>无余世间福，如世无有量。</p>
        <p>以此十倍福，成就一毛孔，</p>
        <p>佛陀诸毛孔，皆与彼同成。</p>
        <p>能生诸毛孔，所有之福德，</p>
        <p>以彼之百倍，许成一随好。</p>
        <p>尽彼福德数，感得一随好，</p>
        <p>究竟即如是，直至八十间。</p>
        <p>成就八十好，所有福资粮，</p>
        <p>以此百倍成，大士一妙相。</p>
        <p>成卅二相因，乃是大福德，</p>
        <p>此等千倍成，满月白毫相。</p>
        <p>白毫相之福，十万合为一，</p>
        <p>能生无见顶，怙主之肉髻，</p>
        <p>成顶髻相福，广大千万倍，</p>
        <p>当知能生一，十力者法螺。</p>
        <p>此福虽无量，然如说十方，</p>
        <p>世界皆十倍，略言具限量。</p>
        <p>佛陀色身因，亦如世无量，</p>
        <p>尔时法身因，如何有所量？</p>
        <p>一切因微小，尚生广大果，</p>
        <p>佛因无有量，难思果有量。</p>
        <p>诸佛之色身，由福资所成，</p>
        <p>法身若摄略，由慧资所生。</p>
        <p>是故此二资，获得正觉因，</p>
        <p>如此总言之，恒依此福智。</p>
        <p>由正理教说，令得安慰因，</p>
        <p>成就菩提福，于此勿懈怠。</p>
        <p>诸方虚空地，水火风无边，</p>
        <p>如是许苦难，有情无边际。</p>
        <p>菩萨以慈悲，于彼无边众，</p>
        <p>救离诸痛苦，决定置佛位。</p>
        <p>如是坚定者，无论醒或眠，</p>
        <p>自真实受起，纵有放逸时，</p>
        <p>有情无边故，常积无边福。</p>
        <p>由彼无边因，不难证佛果。</p>
        <p>谁住无量时，为无量有情，</p>
        <p>求无量菩提，欲无量善法。</p>
        <p>菩提虽无量，以四无量资，</p>
        <p>无需长久时，何故不获得？</p>
        <p>依于无边福，以及无边智，</p>
        <p>迅速能消除，身心之痛苦。</p>
        <p>罪感恶趣身，遭饥渴等苦，</p>
        <p>彼止恶修福，他世无苦楚。</p>
        <p>由痴生意苦，贪嗔怖欲等，</p>
        <p>彼依无依慧，迅速得消除。</p>
        <p>若以身心苦，全然无损害，</p>
        <p>乃至世间际，引世何厌离？</p>
        <p>苦短尚难忍，何况时久长？</p>
        <p>无苦安乐时，无边有何妨？</p>
        <p>既无身之苦，岂有意之苦？</p>
        <p>彼悯世间苦，长久而安住。</p>
        <p>故成佛经久，智者不懈怠，</p>
        <p>为尽罪功德，恒常当勤此。</p>
        <p>了知贪嗔痴，是过尽断除，</p>
        <p>知无贪嗔痴，是德敬依止。</p>
        <p>由贪转饿鬼，以嗔引地狱，</p>
        <p>痴多成旁生，相反得人天。</p>
        <p>舍过取功德，是增上生法，</p>
        <p>以智尽执著，乃决定胜法。</p>
        <p>兴建起敬仰，佛像与佛塔，</p>
        <p>壮观之经堂，广设敷具等。</p>
        <p>诸宝所铸造，形状极庄严，</p>
        <p>佛像端坐于，精制莲花上。</p>
        <p>殷重而护持，正法比丘僧。</p>
        <p>黄金宝璎珞，佩诸佛塔上，</p>
        <p>金刚金银花，珊瑚及珍珠，</p>
        <p>帝青吠琉璃，蓝宝供佛塔。</p>
        <p>于诸说法师，供养及承侍，</p>
        <p>做生欢喜事，六法敬依止。</p>
        <p>事师而恭聆，服侍与问讯，</p>
        <p>及诸菩萨前，恒常敬供养。</p>
        <p>莫于他外道，敬供及顶礼，</p>
        <p>愚者依彼缘，将执具过者。</p>
        <p>缮写佛经典，彼生之诸论，</p>
        <p>先前当惠施，经函及笔墨。</p>
        <p>境内办学堂，师资诸事宜，</p>
        <p>田地定当赐，为智得增长。</p>
        <p>为除老幼病，有情之苦恼，</p>
        <p>于境医发师，赐田令安居。</p>
        <p>旅舍及花园，桥池议事厅，</p>
        <p>泉榻食草木，令慧巧匠造。</p>
        <p>于诸村寺城，修建集会处。</p>
        <p>于诸缺水路，令人造水渠。</p>
        <p>于病无依怙，苦逼下劣者，</p>
        <p>悲悯恒摄受，抚育敬亲近。</p>
        <p>应时之饮食，啖食谷水果，</p>
        <p>乞求彼等士，施前用非理。</p>
        <p>靴伞滤水器，除刺之用具，</p>
        <p>针线及凉扇，置于凉亭中。</p>
        <p>三果与三辛，酥蜂蜜眼药，</p>
        <p>消毒置凉亭，亦书咒药方。</p>
        <p>涂身足头油，摇篮及糊羹，</p>
        <p>瓶盘板斧等，请置凉亭中。</p>
        <p>芝麻米粮食，糖油皆具足，</p>
        <p>净水所装满，小缸置凉处。</p>
        <p>蚁穴之洞口，食水糖谷堆，</p>
        <p>恒常记心中，亦为众人行。</p>
        <p>餐前与餐后，恒常于饿鬼，</p>
        <p>犬蚁鸟类等，随意施饮食。</p>
        <p>灾害饥馑年，压迫及瘟疫，</p>
        <p>战败之领地，广摄诸世人。</p>
        <p>于诸苦农夫，摄以种子食。</p>
        <p>废除强赋税，分支皆消减，</p>
        <p>赈灾而济贫，减免关卡税。</p>
        <p>彼等门前候，苦难亦当除。</p>
        <p>自境或他境，盗匪须平息。</p>
        <p>货润须平衡，价值令合理。</p>
        <p>群臣所禀奏，自当皆知晓，</p>
        <p>有益世人事，一切应常做。</p>
        <p>如凡利已者，汝即有恭敬，</p>
        <p>凡谓利他事，如是汝敬之。</p>
        <p>如地水火风，药草及林木，</p>
        <p>自于一须臾，令他随意用。</p>
        <p>若行七步顷，怀舍诸物心，</p>
        <p>菩萨所生福，无量如虚空。</p>
        <p>貌美之女儿，若赐所求者，</p>
        <p>依此分别得，受妙法总持。</p>
        <p>往昔大能仁，同时而赐予，</p>
        <p>八万装饰女，及一切资具。</p>
        <p>种种光亮衣，及诸装饰品，</p>
        <p>香鬘诸受用，愍施诸乞者。</p>
        <p>何者无法义，极度生忧伤，</p>
        <p>即刻赐彼乐，此施最殊胜。</p>
        <p>若于谁有利，毒亦作布施，</p>
        <p>佳肴若无益，于彼莫施予。</p>
        <p>犹如被蛇咬，断指谓有利，</p>
        <p>佛说若利他，不乐亦为之。</p>
        <p>于妙法法师，本当胜承侍，</p>
        <p>恭敬而闻法，亦作法布施。</p>
        <p>莫爱世间语，应喜出世言，</p>
        <p>如自欲功德，亦令他生起。</p>
        <p>闻法无厌足，摄义且分析，</p>
        <p>供养上师尊，恒常敬呈禀。</p>
        <p>莫读顺世论，断除诤义慢，</p>
        <p>不赞自功德，评说敌功德。</p>
        <p>莫中他要害，亦莫以恶心，</p>
        <p>揭露他过咎，当观己过错。</p>
        <p>他由何种过，常为智者责？</p>
        <p>自应尽断彼，有力亦止他。</p>
        <p>他害莫嗔恚，应念宿业感，</p>
        <p>为后不受苦，自当离诸过。</p>
        <p>毫不求回报，于他行饶益。</p>
        <p>有苦唯自受，乐与求共享。</p>
        <p>纵然富如天，亦莫起骄慢，</p>
        <p>穷困如饿鬼，亦莫生怯懦。</p>
        <p>纵说真实语，损己失王位，</p>
        <p>恒说为自利，莫言其他语。</p>
        <p>如此说禁行，恒常依此行，</p>
        <p>由此具吉祥，亦成正量者。</p>
        <p>汝恒于一切，三思而后行，</p>
        <p>由见真实义，而不随他转。</p>
        <p>由法王位安。名声之华盖，</p>
        <p>广大遍诸方。群臣尽敬重，</p>
        <p>死缘何其多，生缘何其少，</p>
        <p>彼等亦死缘。是故恒修法。</p>
        <p>如此常修法，自与诸世间，</p>
        <p>悉皆心悦意，以此为最佳。</p>
        <p>由法眠安稳，安乐而觉醒。</p>
        <p>由内无过咎，梦中亦见乐。</p>
        <p>竭力孝父母，承侍种姓主，</p>
        <p>善用忍行施，柔语无离间，</p>
        <p>实语始终行，获得天王已，</p>
        <p>依旧成天王，故当依此法。</p>
        <p>每日三时施，三百罐饮食，</p>
        <p>不及须臾间，修慈一分福。</p>
        <p>人天等慈爱，彼等亦守护，</p>
        <p>意喜身乐多，无有毒刃害，</p>
        <p>无勤事得成，感生梵天界，</p>
        <p>纵然未解脱，亦得慈八德。</p>
        <p>若令诸有情，坚发菩提心，</p>
        <p>常得如山王，稳固菩提心。</p>
        <p>由信离无暇，依戒生善趣。</p>
        <p>凭依修空性，不执一切法。</p>
        <p>正直具正念，思维得智慧。</p>
        <p>恭敬证法义，护法具智慧。</p>
        <p>依凭闻正法，施法无障碍，</p>
        <p>感得伴诸佛，迅速成所欲。</p>
        <p>无贪成法利，无吝增受用，</p>
        <p>无慢成主尊，法忍获总持。</p>
        <p>以授五精华，及作无畏施，</p>
        <p>诸魔不能侵，成大威力最。</p>
        <p>佛塔供灯鬘，暗处置灯盏，</p>
        <p>油灯加油汁，依此得天眼。</p>
        <p>供养佛塔时，敬献妙乐器，</p>
        <p>铃铛螺及鼓，依此得天耳。</p>
        <p>不举他过失，不说诸残疾，</p>
        <p>随护他心故，获得他心通。</p>
        <p>施履及车乘，服侍羸弱者，</p>
        <p>乘骑奉上师，智者得神变。</p>
        <p>为法而行事，忆念法句义，</p>
        <p>法施无有垢，故得宿命通。</p>
        <p>如实尽了知，诸法无自性，</p>
        <p>故得第六通，永尽一切漏。</p>
        <p>为度诸有情，了真如等性，</p>
        <p>大悲润修行，成具殊胜佛。</p>
        <p>种种愿清净，佛刹即清净。</p>
        <p>宝献能仁王，得放无量光。</p>
        <p>故知业果理，随同而行持。</p>
        <p>恒常利有情，即利汝自己。</p>
    </div>
    <div class="note right">
        <p>第三品终</p>
    </div>
    <div class="subtitle">
        <p>第四品 国王行为</p>
    </div>
    <div class="jisong">
        <p>难知忍不忍，故王行非法，</p>
        <p>或作非理行，属下多赞叹。</p>
        <p>于他有利语，逆耳尚难说，</p>
        <p>况于君王你，僧我何须言？</p>
        <p>为令汝欢喜，亦为悯有情，</p>
        <p>利你纵逆耳，唯吾定呈白。</p>
        <p>佛言于弟子，慈悯应时说，</p>
        <p>真柔合意语，是故出此言。</p>
        <p>坚稳若宣说，无嗔谛实语，</p>
        <p>如沐浴妙水，理当闻受持。</p>
        <p>我为汝宣说，现后有利事，</p>
        <p>知已应修行，自他有益法。</p>
        <p>由昔施乞者，得利若不施，</p>
        <p>忘恩起贪著，后世不得利。</p>
        <p>今生做事者，无薪不负粮，</p>
        <p>乞者未付薪，后时成百倍。</p>
        <p>恒发广大心，喜行广大业，</p>
        <p>由依广大业，生诸广大果。</p>
        <p>国王当广行，下者难思事，</p>
        <p>法事三宝依，而具大名声。</p>
        <p>若做何法事，他者毛不立，</p>
        <p>死后无美名，大王宁不为。</p>
        <p>为诸广大事，离慢生欢喜，</p>
        <p>能摧低者怯，乃至诸财尽。</p>
        <p>汝弃一切物，无权寻去处，</p>
        <p>唯为正法行，方至你面前。</p>
        <p>先王诸财富，已属新王有，</p>
        <p>岂成先正法，安乐名声否？</p>
        <p>享财此生乐，布施他世乐，</p>
        <p>未享未施耗，唯苦岂安乐？</p>
        <p>临终臣走狗，轻汝重新王，</p>
        <p>望其慈爱者，无权不予施。</p>
        <p>是故在位时，财速做法事，</p>
        <p>常住死缘中，如狂风中灯。</p>
        <p>先王所兴建，寺院等道扬，</p>
        <p>他造彼一切，依照前轨护。</p>
        <p>令不害行善，守戒慈新来，</p>
        <p>实语忍无诤，恒精进者行。</p>
        <p>盲人病弱者，孤苦贫残疾，</p>
        <p>不遮彼等众，平等获衣食。</p>
        <p>具法前无求，居于他国境，</p>
        <p>亦当予摄受，如应尽力为。</p>
        <p>一切法事主，应委精进人，</p>
        <p>聪明不浪费，如法皆不损。</p>
        <p>明规具法亲，贴心净不嗔，</p>
        <p>族贵秉性贤，感恩任大臣。</p>
        <p>慷慨无贪勇，柔和适度行，</p>
        <p>坚恒不放逸，具法委将军。</p>
        <p>法轨清净为，识事通君规，</p>
        <p>如法平等柔，任命耆宿首。</p>
        <p>每月于彼等，亲自听收支，</p>
        <p>听已当吩咐，法等一切事。</p>
        <p>汝政为正法，非为名欲妙，</p>
        <p>彼极具胜果，反之无实义。</p>
        <p>人君现世界，多数互吞并，</p>
        <p>汝当如实听，政法两其美。</p>
        <p>智耆宿贵族，知理警罪业，</p>
        <p>善良见必要，汝常多委任。</p>
        <p>罚逮殴打等，合理亦莫为，</p>
        <p>妙以悲悯润，恒常作摄受。</p>
        <p>于造极重罪，一切诸有情，</p>
        <p>王汝亦恒常，唯生悲利心。</p>
        <p>于造重罪者，尤当更悲悯，</p>
        <p>彼等自受损，大士悲悯处。</p>
        <p>一日或五日，释放诸轻犯，</p>
        <p>余众亦如应，非皆不释放。</p>
        <p>汝无释放心，彼生非律仪，</p>
        <p>由此恶戒中，不断积罪业。</p>
        <p>何时囚未放，尔时理发师，</p>
        <p>沐浴及饮食，医药令安乐。</p>
        <p>如于不肖子，指望成大器，</p>
        <p>怜爱行惩罚，非嗔非为财。</p>
        <p>极嗔行杀人，观察详知已，</p>
        <p>不杀不损害，而当摈出境。</p>
        <p>所辖诸境内，派专使视察，</p>
        <p>恒以不放逸，正念行法事。</p>
        <p>自于功德境，广供敬承侍，</p>
        <p>广大随顺行，余亦如应为。</p>
        <p>国树具忍荫，盛开恭敬花，</p>
        <p>博施硕果累，民众群鸟栖。</p>
        <p>若王好施舍，威风众欢喜，</p>
        <p>如豆蔻胡椒，所包沙糖丸。</p>
        <p>若依理观察，不失汝王位，</p>
        <p>不成非应理，成法离非法。</p>
        <p>王位非他世，带至不带去，</p>
        <p>依法所得故，不应行非法。</p>
        <p>国位如资本，苦资相辗转，</p>
        <p>尽量不成彼，国王当策励。</p>
        <p>王位如资本，王位资相传，</p>
        <p>尽量获得彼，国王当策励。</p>
        <p>纵得四洲地，然转轮王乐，</p>
        <p>唯一仅承许，身心此二已。</p>
        <p>身体之乐受，痛苦伪装已，</p>
        <p>心想之自性，唯由分别改。</p>
        <p>世间一切乐，唯苦伪造已，</p>
        <p>仅是分别故，彼乐实无有。</p>
        <p>洲境处及家，轿垫衣卧具，</p>
        <p>饮食象马女，一一而享用。</p>
        <p>何时心趋入，尔时称之乐，</p>
        <p>余者不作意，尔时乐实无。</p>
        <p>眼等五种根，缘取五境时，</p>
        <p>若无分别执，尔时无有乐。</p>
        <p>何时任何境，何根了知时，</p>
        <p>余非缘余境，尔时无有境。</p>
        <p>由根缘境时，若于过去境，</p>
        <p>意缘而证知，则自以为乐。</p>
        <p>此即由一根，了知一对境，</p>
        <p>境无根亦无，根无境亦无。</p>
        <p>犹如依父母，方说出生子，</p>
        <p>如是依眼色，方说产生识。</p>
        <p>过去未来境，有根无外境，</p>
        <p>此二别无故，现在亦无境。</p>
        <p>犹如眼错乱，能执旋火轮，</p>
        <p>如是依诸根，能取彼对境。</p>
        <p>诸根及诸境，许是大种性，</p>
        <p>大种各无境，此等实无境。</p>
        <p>大种若各异，无薪应有火，</p>
        <p>和合成无相，其余定如是。</p>
        <p>大种二相中，无境聚无境，</p>
        <p>聚合无境故，色法实无境。</p>
        <p>识受想及行，一切皆如是，</p>
        <p>各体无境故，胜义中境无。</p>
        <p>犹于苦伪造，真乐起我慢，</p>
        <p>如是于乐毁，痛苦亦起慢。</p>
        <p>现无体性故，舍弃值乐爱，</p>
        <p>及离痛苦爱，见此而解脱。</p>
        <p>若谓谁见心，名言中说心，</p>
        <p>无心所无心，实无不许俱。</p>
        <p>如是真如中，知无众生已，</p>
        <p>犹如无因火，无住取涅槃。</p>
        <p>菩萨具如此，而许定菩提，</p>
        <p>彼唯以悲心，受生至菩提。</p>
        <p>佛于大乘中，宣说菩萨资，</p>
        <p>于彼了不知，极嗔而诋毁。</p>
        <p>不晓功与过，或功作过想，</p>
        <p>抑或嗔功德，致使谤大乘。</p>
        <p>明知损他过，利他乃功德，</p>
        <p>诽谤大乘人，称之嗔德者。</p>
        <p>不顾自利益，一味喜利他，</p>
        <p>功德源大乘，嗔彼遭焚毁。</p>
        <p>具信以误持，嗔恨另一方，</p>
        <p>信士尚说焚，何况由嗔离？</p>
        <p>如医术中说，以毒能攻毒，</p>
        <p>小苦除大苦，如是何相违？</p>
        <p>共称一切法，意主意先行，</p>
        <p>虽苦以益心，行利岂无益？</p>
        <p>苦利后尚为，何况为自他，</p>
        <p>安乐与利益，此法是古规。</p>
        <p>若舍小安乐，能见大安乐，</p>
        <p>愿王见大乐，抛弃小安乐。</p>
        <p>设若不安忍，医师为病愈，</p>
        <p>予药于患者，此非应嗔处。</p>
        <p>凡成损害者，智者见有益，</p>
        <p>一般与特殊，论中皆赞许。</p>
        <p>大乘之中说，先具大悲行，</p>
        <p>无垢之智慧，有心谁谤彼？</p>
        <p>于极深广义，懈怠未修行，</p>
        <p>自他之诸敌，由痴谤大乘。</p>
        <p>施戒忍精进，禅慧悲体性，</p>
        <p>彼即是乘故，此岂有谬论？</p>
        <p>施戒行利他，勤忍为自利，</p>
        <p>禅慧解脱因，总摄大乘义。</p>
        <p>二利解脱义，略言佛圣教，</p>
        <p>唯六波罗蜜，故此是佛语。</p>
        <p>菩提之大道，福智之自性，</p>
        <p>佛说大乘教，愚盲不纳受。</p>
        <p>功德如虚空，说佛德无量，</p>
        <p>佛陀殊胜性，大乘说忍此。</p>
        <p>圣者舍利弗，亦不知戒蕴，</p>
        <p>故佛优胜性，无量何不忍？</p>
        <p>大乘说无生，余说尽空性，</p>
        <p>尽智无生智，实同故当受。</p>
        <p>空性佛陀体，如是依理观，</p>
        <p>二乘智者前，如何不等同？</p>
        <p>如来密意说，非易了知故，</p>
        <p>说一乘三乘，中立护自身。</p>
        <p>中立无成罪，嗔罪不成善，</p>
        <p>故欲己善者，切莫嗔大乘。</p>
        <p>声闻彼乘中，未说菩萨愿，</p>
        <p>行为及回向，岂能成菩萨？</p>
        <p>加持成菩提，佛陀未曾说，</p>
        <p>此义较佛胜，正量他谁有？</p>
        <p>加持四圣谛，及菩提分道，</p>
        <p>共同声闻中，佛果以何胜？</p>
        <p>住菩提行义，彼经未曾宣，</p>
        <p>大乘中说故，智者皆当受。</p>
        <p>犹如声明师，令先读字母，</p>
        <p>佛陀为所化，宣说堪忍法。</p>
        <p>有前为遮止，罪业而说法，</p>
        <p>有前为造福，有前说依二，</p>
        <p>有前俱不依，深法疑者畏，</p>
        <p>空悲藏授予，有修菩提者。</p>
        <p>如是诸智者，切莫嗔大乘，</p>
        <p>能成圆菩提，故当尤诚信。</p>
        <p>倍信大乘者，依彼所说行，</p>
        <p>证无上菩提，兼得一切乐。</p>
        <p>施戒安忍法，特为在家说，</p>
        <p>大悲精藏法，应当稳固修。</p>
        <p>若由世蛮横，依法难持政，</p>
        <p>为法与名誉，汝应作出家。</p>
    </div>
    <div class="note right">
        <p>第四品终</p>
    </div>
    <div class="subtitle">
        <p>第五品　僧俗学处</p>
    </div>
    <div class="jisong">
        <p>尔后出家者，初当敬学处，</p>
        <p>多闻别解脱，戒律勤择义。</p>
        <p>次知细微罪，应断诸过根，</p>
        <p>所宣五十七，努力而观察。</p>
        <p>忿令心烦乱，随彼心怀恨，</p>
        <p>覆即藏罪业，恼即执罪恶。</p>
        <p>谄为极虚妄，诳即心不正，</p>
        <p>嫉以他德忧，悭畏舍施性。</p>
        <p>无惭及无愧，不顾自与他。</p>
        <p>傲为不恭敬，造罪由怒染。</p>
        <p>骄矜则放逸，不行一切善。</p>
        <p>慢相有七种，彼即细分说，</p>
        <p>骄傲自满者，下下平平等，</p>
        <p>平等胜平等，此性即称慢。</p>
        <p>认胜或平己，此即为过慢。</p>
        <p>认为胜过胜，思更高过高，</p>
        <p>名为慢过慢，厉如疮上痈。</p>
        <p>所谓之近取，五蕴本空性，</p>
        <p>愚昧执为我，彼即称我慢。</p>
        <p>未得果思得，即名增上慢。</p>
        <p>称赞造罪业，智慧知邪慢。</p>
        <p>谓无所作为，轻毁自己者，</p>
        <p>称之为卑慢。简略说七种。</p>
        <p>诈现威仪者，护根为利敬。</p>
        <p>谄媚奉承者，柔语为利敬。</p>
        <p>旁敲侧击者，为得赞他财。</p>
        <p>巧取讹索者，为利面讽他。</p>
        <p>赠微博厚者，图利赞前得。</p>
        <p>说过即他错，再三而重复。</p>
        <p>无悦不观察，内起忧愁心。</p>
        <p>遍贪自劣具，劣贪即懈怠。</p>
        <p>异想自他想，贪嗔暗遮障。</p>
        <p>凡是不作意，说心无见解。</p>
        <p>于诸如法事，懈怠失恭敬。</p>
        <p>师不作佛想，许为恶劣士。</p>
        <p>耽著小缠缚，彼由欲贪生。</p>
        <p>遍耽即由欲，所生大缠缚。</p>
        <p>贪即于己物，具有贪欲意。</p>
        <p>耽著他之物，名谓非理贪。</p>
        <p>贪爱所断女，赞即非法贪。</p>
        <p>欲罪无功德，诈现具功德。</p>
        <p>大欲极贪婪，反之为知足。</p>
        <p>得欲自尽力，令他知己德。</p>
        <p>不忍即不堪，作害及痛苦。</p>
        <p>无规即不敬，阿阇黎师事。</p>
        <p>不乐法谏者，不恭如法语。</p>
        <p>联系亲属念，于亲更眷恋。</p>
        <p>如是爱对境，评说其功德。</p>
        <p>不死分别念，死怖不忧虑。</p>
        <p>随知之分别，尽己所能令，</p>
        <p>他晓自功德，思维作上师。</p>
        <p>爱他之妄念，于他起贪恋。</p>
        <p>害心而接触，思诸利不利。</p>
        <p>不喜无坚固。欲合乃追意。</p>
        <p>懒惰无精进，身体懈怠事。</p>
        <p>变由烦恼牵，身语皆变化。</p>
        <p>食欲不振者，过量身不适。</p>
        <p>心极下劣者，说为心怯懦。</p>
        <p>贪结即希求，五种妙欲境。</p>
        <p>害心我伴敌，三时皆无义。</p>
        <p>心身沉重故，离作即萎靡。</p>
        <p>睡眠掉举者，心身极不静。</p>
        <p>悔由懊作恶，后由忧恼生。</p>
        <p>于谛三宝等，三心二意疑。</p>
        <p>菩萨断此等，戒师尤应断。</p>
        <p>已离彼诸过，诸德轻易依，</p>
        <p>略说菩萨德，布施及持戒，</p>
        <p>安忍与精进，定慧慈悲等，</p>
        <p>布施舍自财，持戒利他行，</p>
        <p>安忍断嗔恚，精进即乐善。</p>
        <p>定一缘无染，慧择谛实义。</p>
        <p>悲于诸有情，哀悯一味慧。</p>
        <p>施财戒安乐，忍美精进威，</p>
        <p>定寂慧解脱，悲成一切利。</p>
        <p>无余此七法，同依波罗蜜，</p>
        <p>获不可思智，世间之怙主。</p>
        <p>声闻乘中说，声闻有八地，</p>
        <p>如是大乘中，菩萨之十地。</p>
        <p>第一极喜地，菩萨欢喜故，</p>
        <p>已断除三结，生于佛种族。</p>
        <p>彼之异熟果，施度最殊胜，</p>
        <p>震动百世界，成为赡洲王。</p>
        <p>二地名离垢，身语意十业，</p>
        <p>纤尘不染故，自守彼等故。</p>
        <p>彼之异熟果，戒度最殊胜，</p>
        <p>成为七宝主，利生转轮王。</p>
        <p>三地名发光，智放寂光故，</p>
        <p>禅定神通起，永尽贪嗔故。</p>
        <p>彼之异熟果，胜行忍精进，</p>
        <p>明智大天王，遣除欲贪者。</p>
        <p>第四名焰慧，放正智光故，</p>
        <p>一切菩提分，尤为修行故。</p>
        <p>彼之异熟成，离诤之天王，</p>
        <p>萨迦耶见生，尽毁乃智者。</p>
        <p>第五名难行，诸魔难胜故，</p>
        <p>善知圣谛等，微细深义故。</p>
        <p>彼异熟感成，兜率之天王，</p>
        <p>能除诸外宗，烦恼恶见处。</p>
        <p>第六名现前，现前佛法故，</p>
        <p>修行止观已，得灭增上故。</p>
        <p>彼异熟感成，化乐之天王，</p>
        <p>声闻不能夺，能息高慢者。</p>
        <p>第七名远行，数具远行故，</p>
        <p>刹那刹那间，入于灭定故。</p>
        <p>彼之异熟成，他化之天王，</p>
        <p>现证圣谛故，成大阿阇黎。</p>
        <p>第八童子地，不动无念故，</p>
        <p>不动身语意，行境不可思。</p>
        <p>异熟果感得，一千梵天主，</p>
        <p>罗汉独觉等，择义不可夺。</p>
        <p>第九名善慧，犹如王太子，</p>
        <p>因得无碍解，此地慧善妙。</p>
        <p>彼之异熟成，二千界梵主，</p>
        <p>有情心疑问，罗汉不可夺。</p>
        <p>第十名法云，降妙法雨故，</p>
        <p>菩萨蒙佛陀，光明灌顶故。</p>
        <p>彼之异熟成，净居之天王，</p>
        <p>无量智境主，殊胜大自在。</p>
        <p>如是彼十称，菩萨之十地。</p>
        <p>佛地与彼异，广大不可量，</p>
        <p>于此简言之，具足十种力。</p>
        <p>彼力即一一，如众不可量，</p>
        <p>诸佛之无量，如诸方虚空，</p>
        <p>地水火及风，笼统宣说已。</p>
        <p>设若因仅此，未见无限量，</p>
        <p>于佛之无量，不起诚信心。</p>
        <p>故佛像塔前，抑或于余处，</p>
        <p>一日三时诵，如此二十颂。</p>
        <p>诸佛正法僧，以及菩萨前，</p>
        <p>恭敬皈依毕，顶礼应供处。</p>
        <p>忏悔罪恶业，广修众福德，</p>
        <p>有情之福善，一切皆随喜。</p>
        <p>我稽首合掌，请转妙法轮，</p>
        <p>乃至众生存，请佛久住世。</p>
        <p>愿以我作福，已作及未作，</p>
        <p>有情悉皆具，无上菩提心。</p>
        <p>愿众皆无垢，根圆离无暇，</p>
        <p>行为有自在，正命悉具足。</p>
        <p>愿诸有情众，手中具财宝，</p>
        <p>资具皆无量，无尽至生死。</p>
        <p>愿凡诸女人，恒成大丈夫，</p>
        <p>诸有情慧目，戒足悉具足。</p>
        <p>愿有情具色，形妙大威光，</p>
        <p>见喜无病疫，长寿具大力。</p>
        <p>愿皆通方便，脱离诸苦痛，</p>
        <p>勤向三宝尊，富有佛法财。</p>
        <p>愿修慈悲喜，弃惑平等住，</p>
        <p>施戒忍精进，定慧作严饰。</p>
        <p>愿圆诸资粮，相好极鲜明，</p>
        <p>不可思十地，不断而经行。</p>
        <p>愿我亦具足，彼德余诸饰，</p>
        <p>解脱一切过，倍悯诸有情。</p>
        <p>愿诸有情心，意愿皆满足，</p>
        <p>恒常而遣除，一切众生苦。</p>
        <p>愿遍诸世界，恐怖之士夫，</p>
        <p>听闻我名号，极度畏惧消。</p>
        <p>愿以见忆我，闻名诸众生，</p>
        <p>不乱住本性，定得圆菩提，</p>
        <p>生生世世中，获得五神通。</p>
        <p>愿于诸苍生，恒常行利乐。</p>
        <p>愿诸世间界，欲行罪恶者，</p>
        <p>悉皆无害心，恒常顿遮止。</p>
        <p>愿如地水火，风药旷野树，</p>
        <p>众生于恒常，随意而受用。</p>
        <p>如命爱有情，胜过爱自我，</p>
        <p>众罪成熟我，我乐予众生。</p>
        <p>纵有一含识，未得解脱间，</p>
        <p>我虽得佛果，誓愿住三有。</p>
        <p>如是所说福，设若具形色，</p>
        <p>尽恒河沙数，世界不能容。</p>
        <p>彼是世尊说，理由此亦明，</p>
        <p>有情界无量，利彼亦复然。</p>
        <p>如是我为汝，简要所说法，</p>
        <p>你如恒惜身，当以珍爱之。</p>
        <p>何者重彼法，实为爱自身，</p>
        <p>若需利所爱，彼成法作用。</p>
        <p>故如己依法，如法而修行，</p>
        <p>如行依智慧，如慧依智者。</p>
        <p>清净慈具慧，由辩利益说，</p>
        <p>谁虑己恶劣，彼亦毁自利。</p>
        <p>善知识法相，略说当了知，</p>
        <p>知足悲具戒，有除烦恼慧，</p>
        <p>彼等若教诲，汝应知恭敬。</p>
        <p>依此圆满规，成就最胜果。</p>
        <p>于众实柔语，安详具威严，</p>
        <p>具理不轻毁，自在善妙言。</p>
        <p>善调离随眠，庄严心寂静，</p>
        <p>无掉不拖延，无谄决定行。</p>
        <p>决定如满月，光彩如秋日，</p>
        <p>深沉如大海，坚固如须弥。</p>
        <p>脱离诸过咎，严饰诸功德，</p>
        <p>有情生存因，成就遍知果。</p>
        <p>此法非独为，国王一人说，</p>
        <p>亦欲如应利，其余众生说。</p>
        <p>为令自他众，成就正等觉，</p>
        <p>国王于此论，日日当思维。</p>
        <p>持戒敬上师，安忍无嫉妒，</p>
        <p>离悭无所求，具足利他财。</p>
        <p>利济贫困者，胜摄弃非胜，</p>
        <p>恒常持正法，为得大菩提。</p>
    </div>
    <div class="note right">
        <p>第五品终</p>
    </div>
</body>

</html>