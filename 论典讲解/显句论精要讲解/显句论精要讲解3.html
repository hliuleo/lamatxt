<html>

<body>
    <div class="title">
        <p>中论释·显句论精要颂词（第20-24品）</p>
    </div>
    <p>第二十 观和合品</p>
    <div class="jisong">
        <p>若众缘和合，是中有果者，</p>
        <p>和合中应有，而实不可得。</p>
        <br>
        <p>若众缘和合，是中无果者，</p>
        <p>是则众因缘，与非因缘同。</p>
        <br>
        <p>若不和合者，因何能生果？</p>
        <p>若有和合者，因何能生果？</p>
    </div>
    <p>第二十一 观成坏品</p>
    <div class="jisong">
        <p>三世中求有，相续不可得。</p>
        <p>若三世中无，何有有相续？</p>
    </div>
    <p>第二十二 观如来品</p>
    <div class="jisong">
        <p>如来过戏论，而人生戏论，</p>
        <p>戏论破慧眼，是皆不见佛。</p>
    </div>
    <p>第二十三 观颠倒品</p>
    <div class="jisong">
        <p>于无常著常，是则名颠倒，</p>
        <p>空中无无常，何处有常倒？</p>
        <br>
        <p>若无有净者，由何而有贪？</p>
        <p>若无有不净，由何而有恚？</p>
    </div>
    <p>第二十四 观四谛品</p>
    <div class="jisong">
        <p>若人不能知，分别于二谛，</p>
        <p>则于深佛法，不知真如义。</p>
        <br>
        <p>若不依俗谛，不得第一义，</p>
        <p>不得第一义，则不得涅槃。</p>
        <br>
        <p>不能正观空，钝根则自害，</p>
        <p>如不善咒术，不善捉毒蛇。</p>
        <br>
        <p>世尊如是法，甚深微妙相，</p>
        <p>非钝根所及，是故不欲说。</p>
        <br>
        <p>以有空义故，一切法得成，</p>
        <p>若无空义者，一切则不成。</p>
    </div>
</body>

</html>