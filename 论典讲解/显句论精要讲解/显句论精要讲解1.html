<html>

<body>
    <div class="title">
        <p>中论释·显句论1-9品精要颂词</p>
    </div>
    <div class="jisong">
        <p>不生亦不灭，不常亦不断，</p>
        <p>不一亦不异，不来亦不去。</p>
        <p>能说是因缘，善灭诸戏论，</p>
        <p>我稽首礼佛，诸说中第一。</p>
    </div>
    <p>一、观因缘品：</p>
    <div class="jisong">
        <p>诸法不自生，亦不从他生，</p>
        <p>不共不无因，是故知无生。</p>
    </div>
    <p>二、观去来品：</p>
    <div class="jisong">
        <p>已去无有去，未去亦无去，</p>
        <p>离已去未去，去时亦无去。</p>
    </div>
    <p>三、观六情品：</p>
    <div class="jisong">
        <p>是眼则不能，自见其己体。</p>
        <p>若不能自见，云何见余物？</p>
    </div>
    <p>四、观五阴品：</p>
    <div class="jisong">
        <p>若人有难问，离空说其过，</p>
        <p>是则不成过，俱同于彼疑。</p>
    </div>
    <p>五、观六种品：</p>
    <div class="jisong">
        <p>浅智见诸法，若有若无相。</p>
        <p>是则不能见，灭见安隐法。</p>
    </div>
    <p>六、观染染者品：</p>
    <div class="jisong">
        <p>如是染染者，非合不合成。</p>
        <p>诸法亦如是，非合不合成。</p>
    </div>
    <p>七、观三相品：</p>
    <div class="jisong">
        <p>如幻亦如梦，如乾闼婆城。</p>
        <p>所说生住灭，其相亦如是。</p>
    </div>
    <p>八、观作作者品：</p>
    <div class="jisong">
        <p>因业有作者，因作者有业，</p>
        <p>成业义如是，更无有余事。</p>
    </div>
    <p>九、观本住品：</p>
    <div class="jisong">
        <p>以法知有人，以人知有法。</p>
        <p>离法何有人？离人何有法？</p>
    </div>
</body>

</html>