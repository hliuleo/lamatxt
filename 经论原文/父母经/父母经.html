<html><body>
<div class="title">
<p>父母经</p>
</div>
<div class="author">
<p>索达吉堪布 译</p>
</div>
<p>顶礼一切佛菩萨！</p>
<p>如是我闻，一时佛与声闻僧众住于舍卫城给孤独苑精舍。世尊告言：诸比丘，居家于父母双亲恭敬孝养，精心事奉之彼等在家人具足梵天。何以故？诸比丘，善男子之父母，依理而言犹如梵天故。诸比丘，居家于父母双亲恭敬孝养、精心事奉之彼等在家人具足阿阇黎，何以故？诸比丘，善男子之父母，依理而言犹如阿阇黎。诸比丘，居家于父母双亲恭敬孝养、善加供养、精心事奉之彼等在家人具足应供处。何以故？诸比丘，善男子之父母依理而言是应供处故。诸比丘，居家于父母双亲恭敬孝养、善加供养、精心事奉之彼等在家人具足人君，何以故？诸比丘，善男子之父母依理而言犹如人君。诸比丘，居家于父母双亲恭敬孝养、善加供养、精心事奉之彼等在家人具足天神。诸比丘，善男子之父母依理而言犹如天神。</p>
<p>佛说此言已复说偈曰：</p>
<div class="jisong">
<p>父母即梵天，第一阿阇黎，</p>
<p>是子应供处，人君亦是天，</p>
<p>故是应礼处。按摩及沐浴，</p>
<p>涂抹其诸足，或以诸饮食，</p>
<p>衣服卧具垫，智者当承待。</p>
<p>是故诸智者，恭敬事父母，</p>
<p>现世无诋毁，死后转善趣。</p>
</div>
<p>佛说此言已，彼等比丘随喜称叹世尊所言。</p>
<div class="note">
<p>父母经竟</p>
</div>
</body></html>
