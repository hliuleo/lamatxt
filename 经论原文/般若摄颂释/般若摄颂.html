<html>

<body>
    <div class="title">
        <p class="tibetan">༄༅། །འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ་བཞུགས་སོ། །</p>
        <p>圣般若摄颂</p>
    </div>
    <div class="title">
        <p>索达吉堪布·翻译</p>
        <p class="tibetan">རྒྱ་གར་སྐད་དུ།ཨཱརྱ་པྲ་ཛྙཱ་པ་ར་མི་ཏཱ་སཉྩ་ཡ་གཱ་ཐཱ།</p>
    </div>
    <p>梵语：阿雅占嘉巴绕莫达萨匝雅嘎塔</p>
    <p class="tibetan">བོད་སྐད་དུ།འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ།</p>
    <p>藏语：帕巴西绕戒啪如德辛巴都巴策色嘉巴</p>
    <p>汉语：圣般若摄颂</p>
    <p class="tibetan">འཕགས་པ་འཇམ་དཔལ་ལ་ཕྱག་འཚལ་ལོ།</p>
    <p>顶礼圣者文殊师利！</p>
    <p class="tibetan">
        དེ་ནས་ཡང་བཅོམ་ལྡན་འདས་ཀྱིས་འཁོར་བཞི་པོ་དེ་དག་ཡང་དག་པར་རབ་ཏུ་དགའ་བར་མཛད་པའི་ཕྱིར།ཡང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་སྟོན་ཅིང་།དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ།
        །</p>
    <p>尔后世尊为彼等四众眷属皆大欢喜，复说此般若波罗蜜多。尔时，世尊说此等偈曰：</p>
    <div class="jisong">
        <p class="tibetan">དགའ་དང་གུས་དང་དད་པའི་མཆོག་ནི་ཉེར་བཞག་སྟེ། །</p>
        <p class="tibetan">སྒྲིབ་པ་ཉོན་མོངས་བསལ་ནས་དྲི་མ་ལས་འདས་པ། །</p>
        <p>心怀喜敬最胜信，除盖烦恼而离垢，</p>
        <p class="tibetan">འགྲོ་དོན་མངོན་ཞུགས་དེས་པས་ཤེས་རབ་ཕ་རོལ་ཕྱིན། །</p>
        <p class="tibetan">གང་ལ་དཔའ་རྣམས་སྤྱོད་པ་དེ་ནི་མཉན་པར་གྱིས། །</p>
        <p>行众生利寂静者，请听般若勇士行。</p>
        <p class="tibetan">འཛམ་བུའི་གླིང་འདིར་ཆུ་ཀླུང་ཇི་སྙེད་ཅིག་འབབ་ཅིང་། །</p>
        <p class="tibetan">མེ་ཏོག་འབྲས་ལྡན་སྨན་དང་ནགས་ཚལ་སྐྱེད་བྱེད་པ། །</p>
        <p>此赡部洲诸河流，具花果药林得生，</p>
        <p class="tibetan">མ་དྲོས་གནས་པའི་ཀླུ་དབང་ཀླུ་བདག་རྟེན་གནས་ཏེ། །</p>
        <p class="tibetan">དེ་ནི་ཀླུ་ཡི་བདག་པོ་དེ་ཡི་མཐུ་དཔལ་ཡིན། །</p>
        <p>悉源住无热恼海，龙王龙主威神力。</p>
        <p class="tibetan">རྒྱལ་བའི་ཉན་ཐོས་པ་དག་ཇི་སྙེད་ཆོས་སྟོན་དང་། །</p>
        <p class="tibetan">འཆད་དང་རིགས་པ་དག་དང་ལྡན་པར་བརྗོད་པ་དང་། །</p>
        <p>如是佛之诸声闻，说法讲法依理诠，</p>
        <p class="tibetan">མཆོག་འཕགས་བདེ་བ་བྱེད་དང་དེ་ཡི་འབྲས་ཐོབ་པ། །</p>
        <p class="tibetan">དེ་དག་ཀུན་ཀྱང་དེ་བཞིན་གཤེགས་པའི་སྐྱེས་བུའི་མཐུ། །</p>
        <p>获无上乐得彼果，皆依如来威德力。</p>
        <p class="tibetan">ཅི་ཕྱིར་ཞེ་ན་རྒྱལ་བས་ཆོས་ཚུལ་གང་བསྟན་པ། །</p>
        <p class="tibetan">དེ་ལ་མི་མཆོག་སློབ་མར་གྱུར་པས་མངོན་བསླབས་ཤིང་། །</p>
        <p>何故如来宣法理，佛陀弟子修学彼，</p>
        <p class="tibetan">མངོན་སུམ་བྱས་ནས་བསླབས་པ་ཇི་བཞིན་སྟོན་བྱེད་དེ། །</p>
        <p class="tibetan">སངས་རྒྱས་མཐུས་བྱེད་རང་གི་སྟོབས་ཀྱི་མཐུས་མ་ཡིན། །</p>
        <p>现前所学如实说，佛威力致非自力。</p>
        <p class="tibetan">གང་ལ་ཤེས་རབ་ཕ་རོལ་ཕྱིན་མཆོག་མི་དམིགས་ཤིང་། །</p>
        <p class="tibetan">བྱང་ཆུབ་སེམས་དཔའ་མི་དམིགས་བྱང་ཆུབ་སེམས་མི་དམིགས། །</p>
        <p>最胜般若不可得，菩萨觉心皆不得，</p>
        <p class="tibetan">དེ་སྐད་ཐོས་ནས་རྨོངས་པ་མེད་ཅིང་མི་སྐྲག་པ། །</p>
        <p class="tibetan">བྱང་ཆུབ་སེམས་དཔའ་དེ་ནི་བདེ་གཤེགས་ཤེས་རབ་སྤྱོད། །</p>
        <p>闻此无痴不恐惧，彼菩萨行善逝智。</p>
        <p class="tibetan">གཟུགས་མེད་ཚོར་བ་མེད་ཅིང་འདུ་ཤེས་སེམས་པ་མེད། །</p>
        <p class="tibetan">དེ་ལ་རྣམ་ཤེས་གནས་ནི་རྡུལ་ཙམ་ཡོད་པ་མིན། །</p>
        <p>色无受无想行无，识处纤尘亦非有，</p>
        <p class="tibetan">དེ་ཆོས་ཀུན་ལ་མི་གནས་གནས་པ་མེད་པར་སྤྱོད། །</p>
        <p class="tibetan">ཡོངས་སུ་གཟུང་མེད་བདེ་གཤེགས་རྣམས་ཀྱི་བྱང་ཆུབ་འཐོབ། །</p>
        <p>不住万法无住行，无取获诸佛菩提。</p>
        <p class="tibetan">ཇི་ལྟར་ཀུན་ཏུ་རྒྱུ་བ་ཕྲེང་ཅན་ཤེས་པ་ཡིས། །</p>
        <p class="tibetan">དམིགས་མེད་ཕུང་པོ་རྣམ་པར་འཇིག་པ་འབྱུང་བ་ལྟར། །</p>
        <p>如遍行派之具鬘，慧观无缘灭蕴得，</p>
        <p class="tibetan">བྱང་ཆུབ་སེམས་དཔའ་གང་ཞིག་དེ་ལྟར་ཆོས་ཤེས་པ། །</p>
        <p class="tibetan">མྱ་ངན་འདས་ལ་མི་རེག་དེ་ནི་ཤེས་རབ་གནས། །</p>
        <p>菩萨通晓如此法，不证涅槃彼住智。</p>
        <p class="tibetan">ཡང་འདི་ཤེས་རབ་འདི་ནི་གང་ཡིན་སུ་ཡི་ཡིན། །</p>
        <p class="tibetan">གང་ལས་ཡིན་ཞེས་ཆོས་འདི་ཐམས་ཅད་སྟོང་པར་རྟོགས། །</p>
        <p>此慧为何属何者？何来思择法皆空，</p>
        <p class="tibetan">ཉེ་བར་བརྟགས་ནས་ཞུམ་པ་མེད་ཅིང་སྐྲག་མེད་པ། །</p>
        <p class="tibetan">བྱང་ཆུབ་སེམས་དཔའ་དེ་ནི་བྱང་ཆུབ་ཉེ་བ་ཡིན། །</p>
        <p>详察无沉无畏惧，彼菩萨即近菩提。</p>
        <p class="tibetan">གལ་ཏེ་མི་ཤེས་བཞིན་དུ་གཟུགས་སུ་འདུ་ཤེས་ཤིང་། །</p>
        <p class="tibetan">ཚོར་བ་སེམས་པ་རྣམ་ཤེས་ཕུང་པོར་སྤྱོད་བྱེད་ན། །</p>
        <p>设若不知有色想，受行识蕴而行持，</p>
        <p class="tibetan">ཕུང་འདི་སྟོང་ཞེས་རྟོག་ནའང་བྱང་ཆུབ་སེམས་དཔའ་ནི། །</p>
        <p class="tibetan">མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན། །</p>
        <p>思此蕴空而菩萨，持相非信无生理。</p>
        <p class="tibetan">གང་ཞིག་གཟུགས་མིན་ཚོར་མིན་འདུ་ཤེས་སེམས་པ་མིན། །</p>
        <p class="tibetan">རྣམ་པར་ཤེས་ལ་མི་སྤྱོད་གནས་པ་མེད་པར་སྤྱོད། །</p>
        <p>非色非受非想行，于识不行无住行，</p>
        <p class="tibetan">དེ་ནི་སྤྱོད་ཅེས་བྱ་བར་མི་དམིགས་ཤེས་རབ་བརྟན། །</p>
        <p class="tibetan">སྐྱེ་མེད་བློ་ལྡན་ཏིང་འཛིན་ཞི་བ་མཆོག་ལ་རེག།</p>
        <p>彼不缘行智慧坚，具无生智胜寂定。</p>
        <p class="tibetan">བྱང་ཆུབ་སེམས་གང་དེ་ལྟར་འདིར་བདག་ཞིར་གནས་པ། །</p>
        <p class="tibetan">དེ་ནི་སྔོན་གྱི་དེ་བཞིན་གཤེགས་པས་ལུང་བསྟན་ཡིན། །</p>
        <p>菩萨于此自寂静，彼是前佛所授记，</p>
        <p class="tibetan">བདག་ནི་མཉམ་པར་བཞག་ཅེའམ་ལངས་ཞེས་རློམ་སེམས་མེད། །</p>
        <p class="tibetan">ཅི་ཕྱིར་ཞེ་ན་ཆོས་ཀྱི་རང་བཞིན་ཡོངས་ཤེས་ཕྱིར། །</p>
        <p>彼无我入起定想，因彻知法自性故。</p>
        <p class="tibetan">དེ་ལྟར་སྤྱོད་ན་བདེ་གཤེགས་རྣམས་ཀྱི་ཤེས་རབ་སྤྱོད། །</p>
        <p class="tibetan">དེས་ནི་སྤྱོད་མེད་སྤྱོད་པ་ཡིན་པར་རབ་ཤེས་ཕྱིར། །</p>
        <p>若如是行行佛智，彼知无行真行故，</p>
        <p class="tibetan">ཆོས་གང་སྤྱོད་པ་དེ་ཡང་དམིགས་པར་མི་འགྱུར་ཏེ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>行持何法皆不缘，此即行持胜般若。</p>
        <p class="tibetan">གང་ཞིག་ཡོད་པ་མ་ཡིན་དེ་ནི་མེད་ཅེས་བྱ། །</p>
        <p class="tibetan">བྱིས་པ་རྣམས་ཀྱིས་དེར་བརྟགས་ཡོད་དང་མེད་པར་བྱེད། །</p>
        <p>何法非有彼称无，凡愚观其为有无，</p>
        <p class="tibetan">ཡོད་དང་མེད་པ་འདི་གཉིས་མེད་པའི་ཆོས་ཡིན་ཏེ། །</p>
        <p class="tibetan">བྱང་ཆུབ་སེམས་དཔའ་གང་གིས་འདི་ཤེས་ངེས་པར་འབྱུང་། །</p>
        <p>有无此二是无法，菩萨知此则定离。</p>
        <p class="tibetan">གང་འདིར་ཕུང་པོ་ལྔ་དག་སྒྱུ་མ་འདྲར་ཤེས་ཤིང་། །</p>
        <p class="tibetan">སྒྱུ་མ་གཞན་དང་ཕུང་པོ་གཞན་དུ་མི་བྱེད་ལ། །</p>
        <p>此知五蕴如幻术，不执幻蕴各相异，</p>
        <p class="tibetan">སྣ་ཚོགས་འདུ་ཤེས་བྲལ་ཞིང་ཉེ་བར་ཞི་སྤྱོད་པ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>离种种想寂灭行，此即行持胜般若。</p>
        <p class="tibetan">དགེ་བའི་བཤེས་དང་ལྡན་ཞིང་ལྷག་མཐོང་ལྡན་གྱུར་པ། །</p>
        <p class="tibetan">རྒྱལ་བ་རྣམས་ཀྱི་ཡུམ་ཐོས་སྐྲག་པར་ཡོང་མི་འགྱུར། །</p>
        <p>具善知识具胜观，闻诸佛母全无惧。</p>
        <p class="tibetan">གང་ཞིག་སྡིག་པའི་གྲོགས་ལྡན་གཞན་གྱི་དྲིང་འཇོག་པ། །</p>
        <p class="tibetan">དེ་ནི་སྣོད་སོ་མ་བཏང་ཆུས་རེག་ཞིག་པ་བཞིན། །</p>
        <p>谁依恶友仰仗他，彼如新罐触水毁。</p>
        <p class="tibetan">ཅི་ཕྱིར་འདི་ནི་བྱང་ཆུབ་སེམས་དཔའ་བྱ་ཞེ་ན། །</p>
        <p class="tibetan">ཆགས་པ་གཅོད་བྱེད་ཀུན་ལ་ཆགས་པ་ཟད་པར་འདོད། །</p>
        <p>何故此者名菩萨？能断贪求尽诸贪，</p>
        <p class="tibetan">རྒྱལ་བ་རྣམས་ཀྱི་བྱང་ཆུབ་ཆགས་མེད་གྱུར་ལ་རེག།</p>
        <p class="tibetan">དེས་ན་འདི་ནི་བྱང་ཆུབ་སེམས་དཔའི་མིང་ཐོབ་བོ། །</p>
        <p>无贪获证佛菩提，是故此得菩萨名。</p>
        <p class="tibetan">ཅི་ཕྱིར་དེ་ནི་སེམས་དཔའ་ཆེ་ཞེས་བྱ་ཞེ་ན། །</p>
        <p class="tibetan">སེམས་ཅན་ཚོགས་རྣམས་མང་པོའི་མཆོག་ཏུ་གྱུར་པ་དང་། །</p>
        <p>何故彼名大菩萨？堪为有情众之最，</p>
        <p class="tibetan">སེམས་ཅན་ཁམས་ཀྱི་ལྟ་རྣམས་ཆེན་པོ་གཅོད་པ་སྟེ། །</p>
        <p class="tibetan">དེ་ཕྱིར་སེམས་དཔའ་ཆེན་པོ་ཞེས་ནི་རབ་བརྗོད་དོ། །</p>
        <p>断众生界诸重见，是故得名大菩萨。</p>
        <p class="tibetan">གཏོང་བ་ཆེ་དང་བློ་ཆེ་བ་དང་མཐུ་ཆེ་དང་། །</p>
        <p class="tibetan">རྒྱལ་བ་རྣམས་ཀྱི་ཐེག་ཆེན་མཆོག་ལ་ཞུགས་པ་དང་། །</p>
        <p>大施大慧及大力，趋入诸佛胜大乘，</p>
        <p class="tibetan">གོ་ཆ་ཆེན་པོ་བགོས་ཤིང་བདུད་ཀྱི་སྒྱུ་འདུལ་བ། །</p>
        <p class="tibetan">དེ་ཡི་ཕྱིར་ན་སེམས་དཔའ་ཆེ་ཞེས་རབ་ཏུ་བརྗོད། །</p>
        <p>披大铠甲降魔幻，是故得名大菩萨。</p>
        <p class="tibetan">དཔེར་ན་སྒྱུ་མ་མཁན་གྱིས་བཞི་མདོར་སྤྲུལ་བྱས་ཏེ། །</p>
        <p class="tibetan">སྐྱེ་བོ་ཕལ་ཆེར་མགོ་མང་བྱེ་བ་གཅོད་བྱེད་པའི། །</p>
        <p>幻师十字街幻变，多士众首斩千万，</p>
        <p class="tibetan">བསད་བྱ་དེ་དག་ཅི་འདྲ་དེ་ལྟར་བྱང་ཆུབ་སེམས། །</p>
        <p class="tibetan">འགྲོ་ཀུན་སྤྲུལ་འདྲར་རབ་ཤེས་དེ་ལ་འཇིགས་པ་མེད། །</p>
        <p>所杀如是菩萨知，众生如化无畏惧。</p>
        <p class="tibetan">གཟུགས་དང་འདུ་ཤེས་ཚོར་བ་དང་ནི་སེམས་པ་དང་། །</p>
        <p class="tibetan">རྣམ་པར་ཤེས་པ་མ་བཅིངས་མ་གྲོལ་ཡོད་པ་མིན། །</p>
        <p>色想受行以及识，未缚未解本非有，</p>
        <p class="tibetan">དེ་ལྟར་བྱང་ཆུབ་ལ་འཇུག་ཞུམ་པའི་སེམས་མེད་པ། །</p>
        <p class="tibetan">འདི་ནི་གང་ཟག་དམ་པ་རྣམས་ཀྱི་གོ་ཆ་མཆོག།</p>
        <p>行持菩提无怯心，此是正士胜铠甲。</p>
        <p class="tibetan">ཅི་ཕྱིར་འདི་ནི་བྱང་ཆུབ་ཐེག་ཆེན་བྱ་ཞེ་ན། །</p>
        <p class="tibetan">དེ་གང་ཞོན་ནས་སེམས་ཅན་ཐམས་ཅད་མྱ་ངན་ཟློ། །</p>
        <p>何名菩提之大乘？乘之令众趋涅槃，</p>
        <p class="tibetan">ཐེག་པ་འདི་ནི་མཁའ་འདྲ་གཞལ་མེད་ཁང་ཆེན་ཏེ། །</p>
        <p class="tibetan">དགའ་སྐྱིད་བདེ་བ་མངོན་པར་ཐོབ་བྱེད་ཐེག་པའི་མཆོག།</p>
        <p>此乘如空无量殿，得喜乐安最胜乘。</p>
        <p class="tibetan">གང་ཞིག་ཞོན་ནས་ཕྱོགས་སུ་འགྲོ་བ་དམིགས་སུ་མེད། །</p>
        <p class="tibetan">མྱ་ངན་འདས་པར་འགྲོ་བར་གསུངས་པ་འགྲོ་མི་དམིགས། །</p>
        <p>谁乘去所不可得，谓趋涅槃实不得，</p>
        <p class="tibetan">དཔེར་ན་མེ་ཤི་དེ་ཡི་འགྲོ་རྒྱུ་མེད་པ་བཞིན། །</p>
        <p class="tibetan">རྒྱུ་དེས་དེ་ནི་མྱ་ངན་འདས་ཞེས་རབ་ཏུ་བརྗོད། །</p>
        <p>譬如火灭无去处，因是称说彼涅槃。</p>
        <p class="tibetan">བྱང་ཆུབ་སེམས་དཔའ་སྔོན་གྱི་མཐའ་དང་ཕྱི་མཐའ་དང་། །</p>
        <p class="tibetan">ད་ལྟར་བྱུང་བར་མི་དམིགས་དུས་གསུམ་དག་པ་སྟེ། །</p>
        <p>菩萨前际与后际，现在不得三时净，</p>
        <p class="tibetan">གང་དག་དེ་ནི་འདུས་མ་བྱས་ཡིན་སྤྲོས་མེད་དེ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>彼是无为无戏论，此即行持胜般若。</p>
        <p class="tibetan">བྱང་ཆུབ་སེམས་མཁས་རིག་པ་གང་གི་དུས་ཀྱི་ཚེ། །</p>
        <p class="tibetan">སྐྱེ་མེད་རྣམ་པར་བསམས་ཏེ་འདི་ལྟར་སྤྱོད་བྱེད་ཅིང་། །</p>
        <p>菩萨通晓证知时，思维无生如此行，</p>
        <p class="tibetan">སྙིང་རྗེ་ཆེན་པོ་བསྐྱེད་ཀྱང་སེམས་ཅན་འདུ་ཤེས་མེད། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>起大悲无众生想，此即行持胜般若。</p>
        <p class="tibetan">གལ་ཏེ་སེམས་ཅན་འདུ་ཤེས་སྡུག་བསྔལ་འདུ་ཤེས་སྐྱེད། །</p>
        <p class="tibetan">འགྲོ་བ་རྣམས་ཀྱི་དོན་བྱ་སྡུག་བསྔལ་སྤང་སྙམ་སྟེ། །</p>
        <p>若起众生痛苦想，思利众生除痛苦，</p>
        <p class="tibetan">བདག་དང་སེམས་ཅན་ཡོངས་རྟོག་བྱང་ཆུབ་སེམས་དཔའ་སྟེ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་མ་ཡིན། །</p>
        <p>执我众生之菩萨，此非行持胜般若。</p>
        <p class="tibetan">བདག་ཅི་འདྲ་བ་དེ་འདྲར་སེམས་ཅན་ཐམས་ཅད་ཤེས། །</p>
        <p class="tibetan">སེམས་ཅན་ཐམས་ཅད་ཅི་འདྲ་དེ་འདྲར་ཆོས་ཀུན་ཤེས། །</p>
        <p>知诸有情与我同，知一切法如众生，</p>
        <p class="tibetan">སྐྱེ་བ་མེད་དང་སྐྱེ་བ་གཉིས་ཀར་མི་རྟོག་པ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>无生与生不分别，此即行持胜般若。</p>
        <p class="tibetan">འཇིག་རྟེན་དག་ན་ཆོས་མིང་ཇི་སྙེད་ཡོངས་བརྗོད་པ། །</p>
        <p class="tibetan">ཀུན་ལ་སྐྱེ་བ་དང་ནི་ཡང་དག་འདས་སྤངས་ནས། །</p>
        <p>世说尽其有名法，普皆离生真实灭，</p>
        <p class="tibetan">ཡེ་ཤེས་འཆི་མེད་དམ་པ་དེ་ལས་གཞན་མེད་ཐོབ། །</p>
        <p class="tibetan">དེ་ཕྱིར་འདི་ནི་ཤེས་རབ་ཕ་རོལ་ཕྱིན་ཅེས་བྱ། །</p>
        <p>唯得无死妙本智，故名般若波罗蜜。</p>
        <p class="tibetan">བྱང་ཆུབ་སེམས་དཔའ་གང་ཞིག་དོགས་མེད་དེ་ལྟར་སྤྱོད། །</p>
        <p class="tibetan">ཤེས་རབ་ལྡན་དེ་མཉམ་ཉིད་གནས་པར་ཤེས་པར་བྱ། །</p>
        <p>菩萨无虑如此行，知具妙慧住等性，</p>
        <p class="tibetan">ཆོས་རྣམས་རང་བཞིན་མེད་པར་ཡོངས་སུ་ཤེས་གྱུར་པ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>彻了诸法无自性，此即行持胜般若。</p>
    </div>
    <div class="note right">
        <p class="tibetan">སྐབས་དང་པོའོ། །</p>
        <p>第一品终</p>
    </div>
    <div class="jisong">
        <p class="tibetan">གང་ཞིག་གཟུགས་ལ་མི་གནས་ཚོར་ལ་མི་གནས་ཤིང་། །</p>
        <p class="tibetan">གང་ཞིག་འདུ་ཤེས་མི་གནས་སེམས་པར་མི་གནས་ལ། །</p>
        <p>不住于色不住受，不住于想不住行，</p>
        <p class="tibetan">རྣམ་ཤེས་གང་མི་གནས་པ་ཆོས་ཉིད་གནས་པ་སྟེ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>不住何识住法性，此即行持胜般若。</p>
        <p class="tibetan">རྟག་དང་མི་རྟག་བདེ་དང་སྡུག་བསྔལ་སྡུག་མི་སྡུག།</p>
        <p class="tibetan">བདག་དང་བདག་མེད་དེ་བཞིན་ཉིད་དང་དེ་བཞིན་སྟོང་། །</p>
        <p>乐苦爱厌常无常，我与无我真如空，</p>
        <p class="tibetan">འབྲས་བུ་ཐོབ་དང་དགྲ་བཅོམ་ས་ལ་མི་གནས་ཤིང་། །</p>
        <p class="tibetan">རང་རྒྱལ་ས་དང་དེ་བཞིན་སངས་རྒྱས་སར་མི་གནས། །</p>
        <p>得果罗汉皆不住，不住独觉及佛地。</p>
        <p class="tibetan">ཇི་ལྟར་འདྲེན་པ་འདུས་མ་བྱས་ཁམས་མི་གནས་ཤིང་། །</p>
        <p class="tibetan">དེ་བཞིན་འདུས་བྱས་ལ་ཡང་མི་གནས་གནས་མེད་སྤྱོད། །</p>
        <p>导师不住无为界，不住有为无住行，</p>
        <p class="tibetan">དེ་ལྟར་བྱང་ཆུབ་སེམས་དཔའ་གནས་ལ་གནས་མེད་གནས། །</p>
        <p class="tibetan">གནས་མེད་གནས་ཡིན་འདི་ནི་རྒྱལ་བས་གནས་པར་གསུངས། །</p>
        <p>如是菩萨无住住，无住即住佛说住。</p>
        <p class="tibetan">གང་དག་བདེ་གཤེགས་ཉན་ཐོས་འགྱུར་བར་བྱ་སྙམ་དང་། །</p>
        <p class="tibetan">རང་སངས་རྒྱས་དང་དེ་བཞིན་ཆོས་རྒྱལ་འགྱུར་འདོད་པ། །</p>
        <p>思成善逝之声闻，欲成独觉成佛陀，</p>
        <p class="tibetan">བཟོད་པ་འདི་ལ་མ་བརྟེན་ཐོབ་པར་མི་ནུས་ཏེ། །</p>
        <p class="tibetan">དཔེར་ན་ཕ་རོལ་ཚུ་རོལ་འགྲོ་ངོགས་མི་མཐོང་བཞིན། །</p>
        <p>不依此忍不能得，如同不见此彼岸。</p>
        <p class="tibetan">ཆོས་འཆད་པ་དང་ཉན་དང་བཤད་བྱ་གང་ཡིན་དང་། །</p>
        <p class="tibetan">འབྲས་བུ་ཐོབ་དང་རྐྱེན་རྒྱལ་དེ་བཞིན་འཇིག་རྟེན་མགོན། །</p>
        <p>讲法听闻所说法，证果缘觉世怙主，</p>
        <p class="tibetan">མཁས་པ་གསལ་བས་ཐོབ་པའི་མྱ་ངན་འདས་གང་ཡིན། །</p>
        <p class="tibetan">དེ་ཀུན་སྒྱུ་མ་ལྟ་བུར་དེ་བཞིན་གཤེགས་པས་བསྟན། །</p>
        <p>明智所得之涅槃，此皆如幻如来言。</p>
        <p class="tibetan">གང་ཟག་བཞི་པོ་འདི་དག་དེ་ལ་མི་སྐྲག་སྟེ། །</p>
        <p class="tibetan">རྒྱལ་སྲས་བདེན་ལ་མཁས་དང་ཕྱིར་མི་ལྡོག་པ་དང་། །</p>
        <p>四种行者不畏彼，知谛佛子不退转，</p>
        <p class="tibetan">དགྲ་བཅོམ་དྲི་མ་བསལ་ཞིང་སོམ་ཉི་སྤངས་པ་དང་། །</p>
        <p class="tibetan">བཞི་པ་དགེ་བའི་བཤེས་ཀྱིས་ཡོངས་སུ་ཟིན་པའོ། །</p>
        <p>罗汉除垢断怀疑，四善知识所摄持。</p>
        <p class="tibetan">བྱང་ཆུབ་སེམས་དཔའ་མཁས་རིག་དེ་ལྟར་སྤྱོད་པ་ནི། །</p>
        <p class="tibetan">དགྲ་བཅོམ་ས་ལ་མི་སློབ་རྐྱེན་རྟོགས་ས་ལ་མིན། །</p>
        <p>明智菩萨如是行，不学罗汉缘觉地，</p>
        <p class="tibetan">ཐམས་ཅད་མཁྱེན་ཉིད་ཆེད་དུ་སངས་རྒྱས་ཆོས་རྗེས་སློབ། །</p>
        <p class="tibetan">གང་ཞིག་སློབ་མི་སློབ་ལ་མི་སློབ་དེ་སློབ་ཡིན། །</p>
        <p>为一切智学佛法，一无所学即为学。</p>
        <p class="tibetan">གཟུགས་འཕེལ་ཡོངས་སུ་ཉམས་དང་ཡོངས་སུ་གཟུང་ཕྱིར་མིན། །</p>
        <p class="tibetan">ཆོས་རྣམས་སྣ་ཚོགས་ཡོངས་སུ་གཟུང་ཕྱིར་མི་སློབ་པར། །</p>
        <p>色增减取故非学，非执种种诸法学，</p>
        <p class="tibetan">སློབ་ཅིང་ཐམས་ཅད་མཁྱེན་པ་ཉིད་ཀྱང་ཡོངས་འཛིན་ལ། །</p>
        <p class="tibetan">ངེས་འབྱུང་གང་ཡིན་འདི་ནི་ཡོན་ཏན་དགའ་བའི་སློབ། །</p>
        <p>学亦缘取一切智，定生此即喜德学。</p>
        <p class="tibetan">གཟུགས་ནི་ཤེས་རབ་མ་ཡིན་གཟུགས་ལ་ཤེས་རབ་མེད། །</p>
        <p class="tibetan">རྣམ་ཤེས་འདུ་ཤེས་ཚོར་དང་སེམས་པ་འདི་དག་ནི། །</p>
        <p>色非智慧色无智，识想受行皆非智，</p>
        <p class="tibetan">ཤེས་རབ་མ་ཡིན་འདི་དག་ལ་ཡང་ཤེས་རབ་མེད། །</p>
        <p class="tibetan">འདི་ནི་ནམ་མཁའི་ཁམས་དང་མཚུངས་ཏེ་ཐ་དད་མེད། །</p>
        <p>此等中亦无有智，此同虚空无异体。</p>
        <p class="tibetan">དམིགས་པ་རྣམས་ཀྱི་རང་བཞིན་དེ་ནི་ཕ་མཐའ་མེད། །</p>
        <p class="tibetan">སེམས་ཅན་རང་བཞིན་གང་ཡིན་དེ་ཡང་ཕ་མཐའ་མེད། །</p>
        <p>所缘自性无有边，有情自性亦无边，</p>
        <p class="tibetan">ནམ་མཁའི་ཁམས་ཀྱི་རང་བཞིན་དེ་ཡང་ཕ་མཐའ་མེད། །</p>
        <p class="tibetan">འཇིག་རྟེན་མཁྱེན་པའི་ཤེས་རབ་དེ་ཡང་ཕ་མཐའ་མེད། །</p>
        <p>虚空界性亦无边，世间解智亦无边。</p>
        <p class="tibetan">འདུ་ཤེས་ཚུ་རོལ་ཡིན་ཞེས་འདྲེན་པས་ཡོངས་སུ་བསྒྲགས། །</p>
        <p class="tibetan">འདུ་ཤེས་རྣམ་པར་བཤིག་ནས་སྤོང་བ་ཕ་རོལ་འགྲོ། །</p>
        <p>导师说想是此岸，破想而断趋彼岸，</p>
        <p class="tibetan">གང་དག་འདུ་ཤེས་བྲལ་བ་འདི་ནི་རྗེས་ཐོབ་པ། །</p>
        <p class="tibetan">དེ་དག་ཕ་རོལ་ཕྱིན་ནས་སྟོན་པའི་བཀའ་ལ་གནས། །</p>
        <p>离想得此到彼岸，彼等安住佛经意。</p>
        <p class="tibetan">གལ་ཏེ་སྟོན་པས་ཀྱང་ནི་གངྒཱའི་བྱེ་སྙེད་ཀྱི། །</p>
        <p class="tibetan">བསྐལ་པར་བཞུགས་ཏེ་སེམས་ཅན་ཞེས་སྒྲ་ཡོངས་བསྒྲགས་ཀྱང་། །</p>
        <p>设佛恒河沙数劫，住世普传众生音，</p>
        <p class="tibetan">གཟོད་ནས་དག་པས་སེམས་ཅན་སྐྱེ་བར་ག་ལ་འགྱུར། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>本净有情岂能生？此即行持胜般若。</p>
        <p class="tibetan">གང་ཚེ་ང་ནི་ཕ་རོལ་ཕྱིན་པའི་མཆོག་འདི་དང་། །</p>
        <p class="tibetan">མཐུན་པར་སྨྲ་གྱུར་དེ་ཚེ་སྔོན་གྱི་སྐྱེས་མཆོག་གིས། །</p>
        <p>如来此述某一时，我随说胜波罗蜜，</p>
        <p class="tibetan">མ་འོངས་པ་ཡི་དུས་ན་སངས་རྒྱས་འགྱུར་རོ་ཞེས། །</p>
        <p class="tibetan">ང་ལུང་བསྟན་པར་གྱུར་ཅེས་རྒྱལ་བ་དེ་སྐད་གསུངས། །</p>
        <p>尔时先佛授记我，未来之时得成佛。</p>
        <p class="tibetan">ཤེས་རབ་ཕ་རོལ་ཕྱིན་པ་གང་ལ་མགོན་སྤྱོད་པ། །</p>
        <p class="tibetan">འདི་ནི་གང་ཞིག་གུས་བྱས་འཛིན་དང་ཆུབ་བྱེད་པ། །</p>
        <p>怙主行持此般若，何人恭敬而受持，</p>
        <p class="tibetan">དེ་ལ་དུག་དང་མཚོན་དང་མེ་དང་ཆུས་མི་ཚུགས། །</p>
        <p class="tibetan">བདུད་དང་བདུད་ཀྱི་ཕྱོགས་ཀྱིས་གླགས་ཀྱང་རྙེད་མི་འགྱུར། །</p>
        <p>毒刃火水不害彼，魔王魔眷亦无机。</p>
        <p class="tibetan">ལ་ལས་བདེ་གཤེགས་ཡོངས་སུ་མྱ་ངན་འདས་པ་ཡི། །</p>
        <p class="tibetan">མཆོད་རྟེན་རིན་ཆེན་བདུན་ལས་བྱས་ཤིང་མཆོད་བྱེད་ལ། །</p>
        <p>有者于佛灭度已，建七宝塔供养之，</p>
        <p class="tibetan">བདེ་བར་གཤེགས་པའི་མཆོད་རྟེན་དེ་དག་གདྒཱ་ཡི། །</p>
        <p class="tibetan">བྱེ་མ་སྙེད་ཀྱིས་བྱེ་བ་ཕྲག་སྟོང་ཞིང་བཀང་སྟེ། །</p>
        <p>佛塔数等恒河沙，遍满佛土千俱胝。</p>
        <p class="tibetan">ཡོངས་སུ་བརྟག་བཟུང་ཞིང་རྣམས་བྱེ་བ་མཐའ་ཡས་ན། །</p>
        <p class="tibetan">སེམས་ཅན་ཇི་སྙེད་འཁོད་པ་དེ་དག་ཐམས་ཅད་ཀྱིས། །</p>
        <p>设若无边俱胝刹，尽其所住众有情，</p>
        <p class="tibetan">ལས་གཞན་མི་བྱེད་ལྷ་ཡི་མེ་ཏོག་སྤོས་རབ་དང་། །</p>
        <p class="tibetan">བྱུག་པས་དུས་གསུམ་བསྐལ་པའམ་དེ་བས་ལྷག་མཆོད་ལ། །</p>
        <p>唯以天花香涂香，三时劫或过彼供。</p>
        <p class="tibetan">གང་ཞིག་གང་ལས་རྣམ་འདྲེན་སྟོབས་བཅུ་འབྱུང་འགྱུར་བ། །</p>
        <p class="tibetan">བདེ་བར་གཤེགས་ཀྱི་ཡུམ་འདི་གླེགས་བམ་ལ་བྲིས་ཏེ། །</p>
        <p>于生导师之十力，佛母经函谁缮写，</p>
        <p class="tibetan">འཆང་ཞིང་མེ་ཏོག་བྱུག་པས་བསྟི་སྟང་བྱེད་གྱུར་ན། །</p>
        <p class="tibetan">མཆོད་རྟེན་བྱས་མཆོད་བསོད་ནམས་དེས་ནི་ཆར་མི་ཕོད། །</p>
        <p>系带供奉花涂香，造塔供养福不及。</p>
        <p class="tibetan">རྒྱལ་བའི་ཤེས་རབ་ཕ་རོལ་ཕྱིན་འདི་རིག་སྔགས་ཆེ། །</p>
        <p class="tibetan">སེམས་ཅན་ཁམས་མང་མྱ་ངན་སྡུག་བསྔལ་ཆོས་ཞི་བྱེད། །</p>
        <p>佛此般若大明咒，能灭有情众忧苦。</p>
        <p class="tibetan">གང་དག་འདས་དང་གང་དག་ཕྱོགས་བཅུའི་འཇིག་རྟེན་མགོན། །</p>
        <p class="tibetan">རིག་སྔགས་འདི་བསླབས་སྨན་པའི་རྒྱལ་པོ་བླ་མེད་འགྱུར། །</p>
        <p>过去十方世间怙，学此明咒成药王。</p>
        <p class="tibetan">གང་དག་ཕན་དང་སྙིང་བརྩེར་བཅས་པས་སྤྱད་སྤྱོད་པ། །</p>
        <p class="tibetan">རིག་སྔགས་འདི་ལ་བསླབས་ནས་མཁས་པ་བྱང་ཆུབ་རེག།</p>
        <p>行利心怀慈悲行，学此明咒智证觉。</p>
        <p class="tibetan">འདུས་བྱས་བདེ་དང་འདུས་མ་བྱས་བདེ་གང་ཡིན་པ། །</p>
        <p class="tibetan">བདེ་བ་དེ་ཀུན་འདི་ལས་བྱུང་བར་རིག་པར་བྱ། །</p>
        <p>当知有为无为乐，一切安乐由此生。</p>
        <p class="tibetan">ས་བོན་བཏབ་ནས་ས་ལ་གནས་ཏེ་འབྱུང་འགྱུར་བ། །</p>
        <p class="tibetan">ཚོགས་པ་རྙེད་ནས་རྣམ་མང་གཟུགས་དག་རྣམ་པར་སྐྱེ། །</p>
        <p>种播于地将出生，得以聚合生众色。</p>
        <p class="tibetan">ཕ་རོལ་ཕྱིན་ལྔ་བྱང་ཆུབ་ཡོན་ཏན་ཇི་སྙེད་པ། །</p>
        <p class="tibetan">དེ་དག་ཀུན་ཀྱང་ཤེས་རབ་ཕ་རོལ་ཕྱིན་ལས་སྐྱེ། །</p>
        <p>五度菩提诸功德，此等皆由般若生。</p>
        <p class="tibetan">འཁོར་ལོས་བསྒྱུར་རྒྱལ་ལམ་གང་ནས་ནི་རྟག་འགྲོ་བ། །</p>
        <p class="tibetan">ལམ་དེ་ཉིད་ནས་རིན་ཆེན་བདུན་དང་དཔུང་ཚོགས་ཀུན། །</p>
        <p>轮王常由何道行，七宝四兵经彼道，</p>
        <p class="tibetan">གང་ནས་རྒྱལ་བའི་ཤེས་རབ་ཕ་རོལ་ཕྱིན་འདི་འགྲོ། །</p>
        <p class="tibetan">དེ་ཉིད་ནས་ནི་ཡོན་ཏན་ཆོས་ཀུན་འགྲོ་བར་འགྱུར། །</p>
        <p>如来般若从何行，诸功德法随彼行。</p>
        <p class="tibetan">རྒྱལ་བས་བརྒྱ་བྱིན་དྲི་བ་ཡོངས་དྲིས་ལན་གསོལ་པ། །</p>
        <p class="tibetan">གལ་ཏེ་གདྒཱའི་བྱེ་སྙེད་སངས་རྒྱས་ཞིང་གྱུར་ལ། །</p>
        <p>帝释提问请佛答，设若恒河沙佛刹，</p>
        <p class="tibetan">དེ་ཀུན་རྒྱལ་བའི་རིང་བསྲེལ་བྱུར་བུར་གཏམས་གྱུར་ཀྱང་། །</p>
        <p class="tibetan">བདག་ནི་ཤེས་རབ་ཕ་རོལ་ཕྱིན་པ་འདི་ཉིད་ལེན། །</p>
        <p>盈满如来之舍利，然我取受此般若。</p>
        <p class="tibetan">ཅི་སླད་ཅེ་ན་སྐུ་གདུང་མི་གུས་བདག་མ་ལགས། །</p>
        <p class="tibetan">འོན་ཀྱང་ཤེས་རབ་ཡོངས་སུ་བསྒོམ་པས་མཆོད་པར་བགྱི། །</p>
        <p>我非不敬舍利子，般若熏修成应供，</p>
        <p class="tibetan">དཔེར་ན་རྒྱལ་པོ་བརྟེན་མི་རིམ་གྲོ་ཐོབ་པ་ལྟར། །</p>
        <p class="tibetan">སངས་རྒྱས་རིང་བསྲེལ་ཤེས་རབ་ཕ་རོལ་ཕྱིན་ལ་བརྟེན། །</p>
        <p>如依王人受敬重，佛陀舍利依般若。</p>
        <p class="tibetan">ནོར་བུ་རིན་ཆེན་ཡོན་ཏན་ཀུན་ལྡན་རིན་ཐང་མེད། །</p>
        <p class="tibetan">གབ་ཚེ་གང་དུ་སྩལ་བ་དེ་ནི་ཕྱག་བགྱི་འོས། །</p>
        <p>具德无价摩尼珠，置于何箧应礼敬，</p>
        <p class="tibetan">དེ་ཕྱུང་གྱུར་ཀྱང་གབ་ཚེ་ལ་ནི་དགའ་བགྱིད་དེ། །</p>
        <p class="tibetan">ཡོན་ཏན་དེ་དག་ནོར་བུ་རིན་ཆེན་དེ་ཡི་ལགས། །</p>
        <p>取出亦于箧爱重，彼等功德即宝珠。</p>
        <p class="tibetan">དེ་བཞིན་ཤེས་རབ་ཕ་རོལ་ཕྱིན་མཆོག་ཡོན་ཏན་གྱིས། །</p>
        <p class="tibetan">རྒྱལ་བ་མྱ་ངན་འདས་ཀྱང་རིང་བསྲེལ་མཆོད་པ་བརྙེས། །</p>
        <p>如是依胜般若德，佛灭舍利得供养，</p>
        <p class="tibetan">དེ་ལྟས་གང་ཞིག་རྒྱལ་བའི་ཡོན་ཏན་འཛིན་འཚལ་དེས། །</p>
        <p class="tibetan">ཤེས་རབ་ཕ་རོལ་ཕྱིན་བླང་འདི་ནི་ཐར་པ་ལགས། །</p>
        <p>由此谁欲持佛德，应取般若此解脱。</p>
        <p class="tibetan">སྦྱིན་པ་སྦྱིན་པའི་སྔོན་དུ་འགྲོ་བ་ཤེས་རབ་སྟེ། །</p>
        <p class="tibetan">ཚུལ་ཁྲིམས་བཟོད་པ་བརྩོན་འགྲུས་བསམ་གཏན་དེ་བཞིན་ནོ། །</p>
        <p>布施前行即智慧，戒忍精进禅亦尔，</p>
        <p class="tibetan">དགེ་ཆོས་ཆུད་མི་གཟན་ཕྱིར་ཡོངས་སུ་འཛིན་པ་ཡིན། །</p>
        <p class="tibetan">འདི་ནི་ཆོས་རྣམས་ཐམས་ཅད་ཚུལ་གཅིག་སྟོན་པར་བྱེད། །</p>
        <p>为善不损故摄持，此示诸法唯一理。</p>
        <p class="tibetan">དཔེར་ན་འཛམ་བུའི་གླིང་ན་ཤིང་རྣམས་བྱེ་བ་སྟོང་། །</p>
        <p class="tibetan">རྣམ་པ་སྣ་ཚོགས་རྣམ་པ་དུ་མ་གཟུགས་མང་བ། །</p>
        <p>如赡洲树千俱胝，不同种种多形色，</p>
        <p class="tibetan">གྲིབ་མར་གྱུར་པའི་གྲངས་སུ་བརྗོད་པ་མ་གཏོགས་པར། །</p>
        <p class="tibetan">གྲིབ་མ་སྣ་ཚོགས་མེད་ཅིང་བྱེ་བྲག་ཡོད་མ་ཡིན། །</p>
        <p>唯说树影之一名，影无种种无差别。</p>
        <p class="tibetan">དེ་བཞིན་རྒྱལ་བའི་ཕ་རོལ་ཕྱིན་ལྔ་འདི་དག་ཀྱང་། །</p>
        <p class="tibetan">ཤེས་རབ་ཕ་རོལ་ཕྱིན་པའི་མིང་ཉིད་འཐོབ་པར་འགྱུར། །</p>
        <p>佛陀此五波罗蜜，亦得般若之名称，</p>
        <p class="tibetan">ཐམས་ཅད་མཁྱེན་པ་ཉིད་ཕྱིར་ཡོངས་སུ་བསྔོས་བྱས་ན། །</p>
        <p class="tibetan">བྱང་ཆུབ་ཅེས་བྱ་དྲུག་པོ་འདི་ཀུན་རོ་གཅིག་འགྱུར། །</p>
        <p>为遍知果普回向，六度一味归菩提。</p>
        <p class="tibetan">བྱང་ཆུབ་སེམས་དཔའ་གལ་ཏེ་རབ་ཏུ་མི་ཤེས་བཞིན། །</p>
        <p class="tibetan">གཟུགས་དང་འདུ་ཤེས་ཚོར་དང་སེམས་པ་རྣམ་པར་ཤེས། །</p>
        <p>菩萨若本未尽知，宣说色想受行识，</p>
        <p class="tibetan">མི་རྟག་ཡོངས་སུ་སྟོན་པ་བཅོས་ལ་སྤྱོད་པ་སྟེ། །</p>
        <p class="tibetan">མཁས་པ་ནམ་ཡང་ཆོས་རྣམས་འཇིག་པར་མི་བྱེད་དོ། །</p>
        <p>无常行持假般若，智者永不坏诸法。</p>
        <p class="tibetan">གང་ལ་གཟུགས་མིན་ཚོར་མིན་འདུ་ཤེས་མི་དམིགས་ཤིང་། །</p>
        <p class="tibetan">རྣམ་པར་ཤེས་པ་མ་ཡིན་སེམས་པ་མི་དམིགས་ལ། །</p>
        <p>非色非受不缘想，不缘行识尽了知，</p>
        <p class="tibetan">ཆོས་ཀུན་སྐྱེ་མེད་སྟོང་པའི་ཚུལ་དུ་རབ་ཤེས་པ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>万法无生空性理，此即行持胜般若。</p>
        <p class="tibetan">ལ་ལས་གདྒཱའི་ཀླུང་གི་བྱེ་སྙེད་ཞིང་རྣམས་ན། །</p>
        <p class="tibetan">སེམས་ཅན་ཇི་སྙེད་འཁོད་ཀུན་དགྲ་བཅོམ་ཉིད་བཏུལ་བས། །</p>
        <p>有化恒河沙数刹，众生皆证罗汉果，</p>
        <p class="tibetan">གང་གིས་ཤེས་རབ་ཕ་རོལ་ཕྱིན་འདི་ཡིག་བྲིས་ཏེ། །</p>
        <p class="tibetan">སེམས་ཅན་མཆོག་ལ་གླེགས་བྱིན་བསོད་ནམས་ཁྱད་པར་འཕགས། །</p>
        <p>书此般若经函赠，最上有情福更胜。</p>
        <p class="tibetan">ཅི་ཕྱིར་ཞེ་ན་སྨྲ་མཆོག་དེ་དག་འདིར་བསླབས་ནས། །</p>
        <p class="tibetan">ཆོས་རྣམས་མཐའ་དག་སྟོང་པ་ཉིད་དུ་འདིར་སྟོན་བྱེད། །</p>
        <p>因说第一修学此，能宣诸法此空性，</p>
        <p class="tibetan">དེ་ཐོས་ཉན་ཐོས་མྱུར་དུ་རྣམ་པར་གྲོལ་ལ་རེག།</p>
        <p class="tibetan">རང་རྒྱལ་བྱང་ཆུབ་དང་ནི་སངས་རྒྱས་བྱང་ཆུབ་རེག།</p>
        <p>闻彼声闻速解脱，证得独觉佛菩提。</p>
        <p class="tibetan">མྱུ་གུ་མེད་པར་འཇིག་རྟེན་སྡོང་འབྱུང་ཡོང་མེད་ན། །</p>
        <p class="tibetan">དེ་ལ་ཡལ་འདབ་མེ་ཏོག་འབྲས་བུ་ག་ལ་འབྱུང་། །</p>
        <p>无芽世上不生树，枝叶花果岂能出？</p>
        <p class="tibetan">བྱང་ཆུབ་སེམས་མེད་རྒྱལ་འབྱུང་འཇིག་རྟེན་ཡོང་མེད་ན། །</p>
        <p class="tibetan">འབྲས་བུ་བརྒྱ་བྱིན་ཚངས་པ་ཉན་ཐོས་ག་ལ་འབྱུང་། །</p>
        <p>无菩提心世无佛，焉生帝梵声闻果？</p>
        <p class="tibetan">ཉི་མའི་དཀྱིལ་འཁོར་གང་ཚེ་འོད་ཀྱི་དྲ་བ་འགྱེད། །</p>
        <p class="tibetan">དེ་ཚེ་སེམས་ཅན་ལས་བྱེད་བརྩོན་པ་དེ་བཞིན་དུ། །</p>
        <p>何时日轮光芒照，尔时众生勤行事，</p>
        <p class="tibetan">མཁས་པ་ཤེས་ཕྱིར་འཇིག་རྟེན་བྱང་ཆུབ་སེམས་བྱུང་ན། །</p>
        <p class="tibetan">ཡེ་ཤེས་ཀྱིས་ནི་སེམས་ཅན་ཡོན་ཏན་ཆོས་དང་ལྡན། །</p>
        <p>智为慧生菩提心，依智众具功德法。</p>
        <p class="tibetan">དཔེར་ན་མ་དྲོས་མཚོ་ལ་ཀླུ་བདག་མེད་གྱུར་ན། །</p>
        <p class="tibetan">འཛམ་བུའི་གླིང་འདིར་ཆུ་ཀླུང་འབབ་པར་ག་ལ་འགྱུར། །</p>
        <p>如无热海无龙王，此赡洲河岂能流？</p>
        <p class="tibetan">ཆུ་ཀླུང་མེད་ན་མེ་ཏོག་འབྲས་བུ་འབྱུང་མི་འགྱུར། །</p>
        <p class="tibetan">རྒྱ་མཚོ་ལ་ཡང་རིན་ཆེན་གཟུགས་མང་མེད་པར་འགྱུར། །</p>
        <p>无河不生花及果，亦无大海众宝色。</p>
        <p class="tibetan">དེ་བཞིན་འདིར་ཡང་བྱང་ཆུབ་སེམས་མེད་བདེ་གཤེགས་ཀྱི། །</p>
        <p class="tibetan">ཡེ་ཤེས་འཇིག་རྟེན་འདི་དག་ཀུན་ཏུ་ག་ལ་འབྱུང་། །</p>
        <p>无菩提心善逝智，一切世间岂能生？</p>
        <p class="tibetan">ཡེ་ཤེས་མེད་ན་ཡོན་ཏན་འཕེལ་མེད་བྱང་ཆུབ་མེད། །</p>
        <p class="tibetan">རྒྱ་མཚོ་འདྲ་བའི་སངས་རྒྱས་ཆོས་ཀྱང་མེད་པར་འགྱུར། །</p>
        <p>无智无德无菩提，如海佛法亦成无。</p>
        <p class="tibetan">འཇིག་རྟེན་འདི་ན་སྣང་བྱེད་སྲོག་ཆགས་ཇི་སྙེད་པ། །</p>
        <p class="tibetan">ཀུན་ཀྱིས་སྣང་བར་བྱ་ཕྱིར་འོད་རྣམས་ཕྱུང་བ་བས། །</p>
        <p>此世能明诸含识，为照亮故放光芒，</p>
        <p class="tibetan">ཉི་མའི་དཀྱིལ་འཁོར་འོད་ཟེར་གཅིག་ཕྱུང་ཆེས་མཆོག་སྟེ། །</p>
        <p class="tibetan">སྣང་བྱེད་ཚོགས་ཀྱི་འོད་རྣམས་ཀུན་གྱི་ཆར་མི་ཕོད། །</p>
        <p>日轮一光最至上，能明群光皆不及。</p>
        <p class="tibetan">ཉན་ཐོས་ཚོགས་རྣམས་ཇི་སྙེད་སྦྱིན་དང་ཚུལ་ཁྲིམས་དང་། །</p>
        <p class="tibetan">བསྒོམ་དང་རབ་ཏུ་ལྡན་པའི་བསོད་ནམས་ཚོགས་བསྐྱེད་པའང་། །</p>
        <p>所有声闻施持戒，修行所生福德资，</p>
        <p class="tibetan">བྱང་ཆུབ་སེམས་དཔའི་རྗེས་སུ་ཡི་རང་སེམས་གཅིག་ལ། །</p>
        <p class="tibetan">ཉན་ཐོས་ཚོགས་ཀྱི་བསོད་ནམས་ཕུང་པོས་ཆར་མི་ཕོད། །</p>
        <p>菩萨一念随喜心，声闻众福不可比。</p>
        <p class="tibetan">འདས་དུས་སྔོན་གྱི་སངས་རྒྱས་བྱེ་བ་ཁྲག་ཁྲིག་གང་། །</p>
        <p class="tibetan">ཞིང་མང་མཐའ་ཡས་བྱེ་སྟོང་དག་ན་གང་བཞུགས་དང་། །</p>
        <p>先佛俱胝那由他，住千俱胝无边刹，</p>
        <p class="tibetan">གང་ཡང་མྱ་ངན་འདས་པའི་འཇིག་རྟེན་མགོན་པོ་རྣམས། །</p>
        <p class="tibetan">སྡུག་བསྔལ་ཟད་པར་བྱ་ཕྱིར་རིན་ཆེན་ཆོས་སྟོན་པ། །</p>
        <p>离忧世间诸怙主，为灭痛苦示宝法。</p>
        <p class="tibetan">དང་པོར་བྱང་ཆུབ་མཆོག་ཏུ་སེམས་བསྐྱེད་བསྐྱེད་པ་ནས། །</p>
        <p class="tibetan">རྣམ་པར་འདྲེན་པ་རྣམས་ཀྱི་དམ་ཆོས་ཟད་ཀྱི་དུས། །</p>
        <p>初发殊胜菩提心，至诸导师妙法尽，</p>
        <p class="tibetan">དེ་བར་རྒྱལ་བ་དེ་དག་བསོད་ནམས་གང་ཡིན་པ། །</p>
        <p class="tibetan">ཕ་རོལ་ཕྱིན་དང་ལྡན་དང་སངས་རྒྱས་ཆོས་གང་དང་། །</p>
        <p>期间如来诸福德，具波罗蜜佛陀法，</p>
        <p class="tibetan">གང་ཡང་སངས་རྒྱས་སྲས་རྣམས་དང་ནི་ཉན་ཐོས་དང་། །</p>
        <p class="tibetan">སློབ་དང་མི་སློབ་དགེ་བ་ཟག་བཅས་ཟག་མེད་པ། །</p>
        <p>佛子声闻学无学，有漏无漏之善法，</p>
        <p class="tibetan">བསྡུས་ནས་བྱང་ཆུབ་སེམས་དཔའ་རྗེས་སུ་ཡི་རང་ཞིང་། །</p>
        <p class="tibetan">འགྲོ་བའི་དོན་རྒྱུ་བྱང་ཆུབ་ཕྱིར་ནི་ཐམས་ཅད་བསྔོ། །</p>
        <p>菩萨集已作随喜，利生回向大菩提。</p>
        <p class="tibetan">ཡོངས་བསྔོ་གལ་ཏེ་སེམས་སུ་འདུ་ཤེས་འབྱུང་འགྱུར་ཞིང་། །</p>
        <p class="tibetan">བྱང་ཆུབ་འདུ་ཤེས་ཡོངས་བསྔོ་སེམས་ཅན་འདུ་ཤེས་ན། །</p>
        <p>回向设若心起想，觉想回向众生想，</p>
        <p class="tibetan">འདུ་ཤེས་ཕྱིར་ན་ལྟ་གནས་སེམས་ནི་གསུམ་ལ་ཆགས། །</p>
        <p class="tibetan">དམིགས་པ་ཡོད་པས་ཡོངས་སུ་བསྔོས་པར་ཆུད་མ་ཡིན། །</p>
        <p>想故住见心著三，有缘非入普回向。</p>
        <p class="tibetan">གལ་ཏེ་འདི་ལྟར་ཆོས་འདི་འགགས་ཤིང་ཟད་པ་དང་། །</p>
        <p class="tibetan">གང་དུ་ཡོངས་སུ་བསྔོ་བ་དེ་ཡང་ཟད་པ་དང་། །</p>
        <p>如是此法即灭尽，回向之处彼亦尽，</p>
        <p class="tibetan">ཆོས་ཀྱིས་ཆོས་ལ་ནམ་ཡང་མི་བསྔོ་ཤེས་གྱུར་ན། །</p>
        <p class="tibetan">དེ་ལྟར་རབ་ཏུ་ཤེས་པས་ཡོངས་སུ་བསྔོས་པ་ཡིན། །</p>
        <p>知不以法回向法，彻知此理乃回向。</p>
        <p class="tibetan">གལ་ཏེ་མཚན་མར་བྱེད་ན་དེ་ནི་བསྔོ་མ་ཡིན། །</p>
        <p class="tibetan">ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན། །</p>
        <p>执相彼非真回向，无相菩提真回向，</p>
        <p class="tibetan">ཇི་ལྟར་དུག་དང་འདྲེས་པའི་ཁ་ཟས་བཟང་ཟ་བ། །</p>
        <p class="tibetan">དཀར་པོའི་ཆོས་ལ་དམིགས་པའང་དེ་འདྲར་རྒྱལ་བས་གསུངས། །</p>
        <p>如吃杂毒上等食，佛说缘白法亦尔。</p>
        <p class="tibetan">དེ་ལྟས་འདི་ལྟར་ཡོངས་སུ་བསྔོ་བ་བསླབ་བྱ་སྟེ། །</p>
        <p class="tibetan">ཇི་ལྟར་རྒྱལ་བ་དེ་དག་དགེ་བ་དེ་མཁྱེན་པའི། །</p>
        <p>故当如是学回向，依佛洞悉善行相，</p>
        <p class="tibetan">རྣམ་པ་གང་ཡིན་འབྱུང་གང་མཚན་ཉིད་གང་ཡིན་ལ། །</p>
        <p class="tibetan">རྗེས་སུ་ཡི་རང་དེ་ལྟ་དེ་ལྟར་ཡོངས་སུ་བསྔོ། །</p>
        <p>如此出生如此相，随喜如此普回向。</p>
        <p class="tibetan">དེ་ལྟར་བསོད་ནམས་བྱང་ཆུབ་ཡོངས་སུ་བསྔོ་བྱེད་ན། །</p>
        <p class="tibetan">དུག་མེད་སངས་རྒྱས་མི་སྤོང་རྒྱལ་བས་གསུངས་པ་སྨྲ། །</p>
        <p>福德回向大菩提，无毒成佛依佛说，</p>
        <p class="tibetan">དེ་ལྟར་ཡོངས་བསྔོ་དཔའ་བོ་འཇིག་རྟེན་དམིགས་ཅན་གྱི། །</p>
        <p class="tibetan">བྱང་ཆུབ་སེམས་དཔའ་ཇི་སྙེད་ཐམས་ཅད་ཟིལ་གྱིས་གནོན། །</p>
        <p>如是回向之勇士，胜世有缘诸菩萨。</p>
        <p class="tibetan">དམུས་ལོང་དམིགས་བུ་མེད་པ་བྱེ་བ་ཁྲག་ཁྲིག་རྣམས། །</p>
        <p class="tibetan">ལམ་ཡང་མི་ཤེས་གྲོང་ཁྱེར་འཇུག་པར་ག་ལ་འགྱུར། །</p>
        <p>无导天盲千万亿，不晓道岂入城市？</p>
        <p class="tibetan">ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །</p>
        <p class="tibetan">དམིགས་བུ་མེད་པས་བྱང་ཆུབ་རེག་པར་ནུས་མ་ཡིན། །</p>
        <p>无慧无目此五度，无导不能证菩提。</p>
        <p class="tibetan">གང་ཚེ་ཤེས་རབ་ཀྱིས་ནི་རབ་ཏུ་ཟིན་གྱུར་པ། །</p>
        <p class="tibetan">དེ་ཚེ་མིག་རྙེད་གྱུར་ཅིང་འདི་ཡི་མིང་འཐོབ་བོ། །</p>
        <p>何时以慧尽摄持，尔时得目获此名，</p>
        <p class="tibetan">དཔེར་ན་རི་མོའི་ལས་ནི་ཡོངས་ཟིན་མིག་མེད་པ། །</p>
        <p class="tibetan">ཇི་སྲིད་མིག་མ་བྲིས་པར་རྔན་པ་མི་ཐོབ་བཞིན། །</p>
        <p>如画竣工无眼目，未点睛前不得资。</p>
        <p class="tibetan">གང་ཚེ་འདུས་བྱས་འདུས་མ་བྱས་དང་དཀར་ནག་ཆོས། །</p>
        <p class="tibetan">ཤེས་རབ་རྣམ་པར་བཤིག་ནས་རྡུལ་ཙམ་མི་དམིགས་ཚེ། །</p>
        <p>有为无为黑白法，慧破尘许不得时，</p>
        <p class="tibetan">འཇིག་རྟེན་དག་ན་ཤེས་རབ་ཕ་རོལ་ཕྱིན་གྲངས་འགྲོ། །</p>
        <p class="tibetan">ནམ་མཁའ་གང་ལའང་ཅུང་ཟད་མི་གནས་དེ་དང་འདྲ། །</p>
        <p>世间入于般若列，犹如虚空毫不住。</p>
        <p class="tibetan">གལ་ཏེ་བདག་ནི་རྒྱལ་བའི་ཤེས་རབ་སྤྱད་བྱ་ཞིང་། །</p>
        <p class="tibetan">སེམས་ཅན་སྡུག་བསྔལ་རེག་པ་ཁྲག་ཁྲིག་མང་དགྲོལ་སེམས། །</p>
        <p>设思我行如来智，解众那由他多苦，</p>
        <p class="tibetan">སེམས་ཅན་འདུ་ཤེས་ཡོངས་རྟོག་བྱང་ཆུབ་སེམས་དཔའ་སྟེ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་མ་ཡིན། །</p>
        <p>计众生想之菩萨，此非行持胜般若。</p>
        <p class="tibetan">བྱང་ཆུབ་སེམས་དཔའ་གང་ཞིག་སྔོན་ཆད་སྤྱོད་པའི་ཚེ། །</p>
        <p class="tibetan">ཕ་རོལ་ཕྱིན་འདིར་སྤྱོད་པ་མཁས་པ་སོམ་ཉི་མེད། །</p>
        <p>菩萨先前行持时，行此般若无疑知，</p>
        <p class="tibetan">ཐོས་མ་ཐག་ཏུ་དེ་ནི་སྟོན་པའི་འདུ་ཤེས་སྐྱེད། །</p>
        <p class="tibetan">དེས་ནི་བྱང་ཆུབ་ཞི་བ་མྱུར་དུ་རྟོགས་པར་འགྱུར། །</p>
        <p>闻即彼起本师想，依此速证寂菩提。</p>
        <p class="tibetan">སྔོན་སྤྱོད་ཚེ་ན་སངས་རྒྱས་ཁྲག་ཁྲིག་བཀུར་བྱས་ཀྱང་། །</p>
        <p class="tibetan">རྒྱལ་བའི་ཤེས་རབ་ཕ་རོལ་ཕྱིན་ལ་མ་དད་ན། །</p>
        <p>昔行时事无量佛，然若未信佛般若，</p>
        <p class="tibetan">ཐོས་ནས་བློ་ཆུང་དེ་ཡིས་འདི་ནི་སྤོང་བྱེད་དེ། །</p>
        <p class="tibetan">སྤངས་ནས་སྐྱབས་མེད་གྱུར་པ་དེ་ནི་མནར་མེད་འགྲོ། །</p>
        <p>闻已慧浅彼弃此，舍无救护堕无间。</p>
        <p class="tibetan">དེ་ལྟ་བས་ན་གལ་ཏེ་སངས་རྒྱས་ཡེ་ཤེས་མཆོག།</p>
        <p class="tibetan">རེག་པར་འདོད་ན་རྒྱལ་བའི་ཡུམ་འདིར་དད་པར་གྱིས། །</p>
        <p>故欲证佛最胜智，于此佛母当起信，</p>
        <p class="tibetan">དཔེར་ན་ཚོང་པ་རིན་ཆེན་གླིང་དུ་སོང་ནས་ནི། །</p>
        <p class="tibetan">ཟོང་ཟད་སླར་ལོག་ལྟ་བུར་གྱུར་ན་མི་རུང་ངོ་། །</p>
        <p>犹如商人至宝洲，荡财返回非应理。</p>
        <p class="tibetan">གཟུགས་ཀྱི་དག་པ་འབྲས་བུ་དག་པར་རིག་པར་བྱ། །</p>
        <p class="tibetan">འབྲས་བུ་གཟུགས་དག་ཐམས་ཅད་མཁྱེན་ཉིད་དག་པར་འགྱུར། །</p>
        <p>当知色净果清净，果色清净遍知净，</p>
        <p class="tibetan">ཐམས་ཅད་མཁྱེན་ཉིད་འབྲས་བུ་དག་དང་གཟུགས་དག་པ། །</p>
        <p class="tibetan">ནམ་མཁའི་ཁམས་དང་མཚུངས་ཏེ་དབྱེར་མེད་བཅད་དུ་མེད། །</p>
        <p>遍知果净色清净，如虚空界不分割。</p>
    </div>
    <div class="note right">
        <p class="tibetan">སྐབས་གཉིས་པའོ། །</p>
        <p>第二品终</p>
    </div>
    <div class="jisong">
        <p class="tibetan">དཔའ་བོ་གར་སྤྱོད་ཤེས་རབ་ཕ་རོལ་ཕྱིན་པ་ཡིས། །</p>
        <p class="tibetan">ཁམས་གསུམ་ཡང་དག་འདས་ལ་རྣམ་པར་གྲོལ་བའང་མིན། །</p>
        <p>勇士所行依般若，真超三界非解脱，</p>
        <p class="tibetan">ཉོན་མོངས་བསལ་བར་གྱུར་ཀྱང་སྐྱེ་བ་སྟོན་པར་བྱེད། །</p>
        <p class="tibetan">རྒ་དང་ན་དང་འཆི་བ་མེད་ཀྱང་འཆི་འཕོ་སྟོན། །</p>
        <p>虽除烦恼示投生，无老病死示死殁。</p>
        <p class="tibetan">འགྲོ་བ་འདི་དག་མིང་དང་གཟུགས་ཀྱི་འདམ་ལ་ཆགས། །</p>
        <p class="tibetan">རླུང་གི་འཁོར་ལོ་ལྟ་བུའི་འཁོར་བའི་འཁོར་ལོར་འཁྱམས། །</p>
        <p>众生身陷名色泥，漂似风轮生死中，</p>
        <p class="tibetan">འགྲོ་བ་འཁྲུལ་པ་རི་དྭགས་རྒྱར་ཆུད་འདྲར་ཤེས་ནས། །</p>
        <p class="tibetan">ཤེས་རབ་ལྡན་པ་མཁའ་ལ་བྱ་བཞིན་རྣམ་པར་རྒྱུ། །</p>
        <p>知迷众如兽入网，智者如禽游虚空。</p>
        <p class="tibetan">སྤྱོད་པ་ཡོངས་དག་གང་ཞིག་གཟུགས་ལ་མི་སྤྱོད་ཅིང་། །</p>
        <p class="tibetan">རྣམ་ཤེས་འདུ་ཤེས་ཚོར་བ་སེམས་པར་མི་སྤྱོད་ན། །</p>
        <p>行清净者不行色，不行识想受及行，</p>
        <p class="tibetan">དེ་ལྟར་སྤྱོད་པ་ཆགས་པ་ཐམས་ཅད་ཡོངས་སྤོང་ཞིང་། །</p>
        <p class="tibetan">ཆགས་ལས་རྣམ་གྲོལ་བདེ་གཤེགས་རྣམས་ཀྱི་ཤེས་རབ་སྤྱོད། །</p>
        <p>如是而行断诸贪，行解脱贪诸佛智。</p>
        <p class="tibetan">དེ་ལྟར་སྤྱོད་པའི་བྱང་ཆུབ་སེམས་དཔའ་མཁས་གསལ་བ། །</p>
        <p class="tibetan">ཆགས་པ་བཅད་ནས་འགྲོ་ལ་ཆགས་པ་མེད་པར་འགྲོ། །</p>
        <p>明智菩萨如是行，断贪趋向无贪执，</p>
        <p class="tibetan">ཉི་མ་སྒྲ་གཅན་གཟའ་བྲལ་ལྷང་ངེར་འདུག་པ་དང་། །</p>
        <p class="tibetan">མེ་བཏང་རྩྭ་དང་ཤིང་དང་ནགས་ཚལ་སྲེག་པ་བཞིན། །</p>
        <p>如离罗睺日昭住，失火焚烧草木林。</p>
        <p class="tibetan">ཆོས་རྣམས་ཐམས་ཅད་རང་བཞིན་དག་ཅིང་ཡོངས་དག་པར། །</p>
        <p class="tibetan">བྱང་ཆུབ་སེམས་དཔའ་ཤེས་རབ་ཕ་རོལ་ཕྱིན་ལྟ་ན། །</p>
        <p>诸法自性净普净，菩萨慧观般若时，</p>
        <p class="tibetan">བྱེད་པ་པོ་ཡང་མི་དམིགས་ཆོས་ཀུན་མི་དམིགས་ཏེ། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>不缘行者一切法，此即行持胜般若。</p>
    </div>
    <div class="note right">
        <p class="tibetan">སྐབས་གསུམ་པའོ། །</p>
        <p>第三品终</p>
    </div>
    <div class="jisong">
        <p class="tibetan">རྒྱལ་བ་ལ་ནི་ལྷ་རྒྱལ་བརྒྱ་བྱིན་གྱིས་ཞུས་པ། །</p>
        <p class="tibetan">བྱང་ཆུབ་སེམས་དཔའ་ཤེས་རབ་སྤྱོད་པ་ཇི་ལྟར་བརྩོན། །</p>
        <p>天王帝释问佛尊，菩萨如何勤行智？</p>
        <p class="tibetan">ཕུང་པོ་ཁམས་ལ་རྡུལ་ཙམ་བརྩོན་པར་མི་བྱེད་ཅིང་། །</p>
        <p class="tibetan">ཕུང་པོར་མི་བརྩོན་དེ་ནི་བྱང་ཆུབ་སེམས་དཔའ་བརྩོན། །</p>
        <p>蕴界尘许不勤行，不勤于蕴菩萨勤。</p>
        <p class="tibetan">གང་ཞིག་ཆོས་འདི་སྤྲུལ་དང་སྒྱུ་མ་འདྲར་ཐོས་ནས། །</p>
        <p class="tibetan">སོམ་ཉི་མེད་ཅིང་སློབ་ལ་ཕྱིར་ཞིང་སྦྱོར་བྱེད་པ། །</p>
        <p>谁闻此法如幻化，无疑学复行加行，</p>
        <p class="tibetan">སེམས་ཅན་དེ་ནི་རིང་ནས་ཐེག་ཆེན་ཞུགས་རིག་བྱ། །</p>
        <p class="tibetan">སངས་རྒྱས་བྱེ་བ་ཁྲག་ཁྲིག་མང་ལ་ལྷག་བྱས་ཡིན། །</p>
        <p>知彼久远入大乘，事佛俱胝那由他。</p>
        <p class="tibetan">དགོན་པའི་ལམ་ནི་དཔག་ཚད་མང་པོར་ཞུགས་པའི་མིས། །</p>
        <p class="tibetan">གནག་རྫི་མཚམས་ཀྱི་ནགས་ཚལ་ཕུན་སུམ་ཚོགས་མཐོང་ནས། །</p>
        <p>入多由旬荒道人，见牧牛人交界林，</p>
        <p class="tibetan">འདི་དག་གྲོང་དང་གྲོང་ཁྱེར་ཉེ་བའི་རྟགས་སྙམ་སྟེ། །</p>
        <p class="tibetan">དབུགས་ཕྱིན་རྙེད་པར་གྱུར་ཅིང་ཆོམ་རྐུན་འཇིགས་པ་མེད། །</p>
        <p>思乃临近村城兆，得安慰无盗匪惧。</p>
        <p class="tibetan">དེ་བཞིན་བྱང་ཆུབ་ཡོངས་སུ་ཚོལ་ཚེ་རྒྱལ་རྣམས་ཀྱི། །</p>
        <p class="tibetan">ཤེས་རབ་ཕ་རོལ་ཕྱིན་འདི་མཉན་པ་གང་ཐོབ་པ། །</p>
        <p>如是寻觅菩提时，得闻诸佛此般若，</p>
        <p class="tibetan">དེ་ནི་དབུགས་ཕྱིན་ཐོབ་པར་གྱུར་ཅིང་འཇིགས་མེད་དེ། །</p>
        <p class="tibetan">དགྲ་བཅོམ་ས་ལ་མ་ཡིན་རྐྱེན་རྟོག་ས་ལ་མིན། །</p>
        <p>彼得慰藉无畏惧，非罗汉果缘觉地。</p>
        <p class="tibetan">མི་ཞིག་རྒྱ་མཚོའི་ཆུ་ནི་ལྟ་ཕྱིར་འགྲོ་བ་ཡིས། །</p>
        <p class="tibetan">གལ་ཏེ་ཤིང་དང་ནགས་ཚལ་རི་མཐོང་ད་དུང་རིང་། །</p>
        <p>如人为观海水往，见树林山仍遥远，</p>
        <p class="tibetan">ཅི་སྟེ་རྟགས་མ་མཐོང་ན་རྒྱ་མཚོ་ཆེན་པོ་ནི། །</p>
        <p class="tibetan">ཉེ་བར་གྱུར་ཏོ་སྙམ་སྟེ་དེ་ལ་སོམ་ཉི་མེད། །</p>
        <p>不见彼等遥远相，思近大海无怀疑。</p>
        <p class="tibetan">དེ་ལྟར་བྱང་ཆུབ་དམ་པར་རབ་ཞུགས་རྒྱལ་བ་ཡི། །</p>
        <p class="tibetan">ཤེས་རབ་ཕ་རོལ་ཕྱིན་པ་འདི་ཉན་རིག་པར་བྱ། །</p>
        <p>当知已入妙菩提，听闻如来此般若，</p>
        <p class="tibetan">རྣམ་པར་འདྲེན་པས་མངོན་སུམ་ལུང་བསྟན་མ་གྱུར་ཀྱང་། །</p>
        <p class="tibetan">སངས་རྒྱས་བྱང་ཆུབ་རིང་པོར་མི་ཐོགས་བདག་རེག་འགྱུར། །</p>
        <p>纵未得佛亲授记，不久自证佛菩提。</p>
        <p class="tibetan">དཔྱིད་དུས་བཟང་ལ་སྡོང་པོ་ལོ་མ་ལྷགས་གྱུར་ན། །</p>
        <p class="tibetan">ཡལ་གས་རིང་པོར་མི་ཐོགས་ལོ་འབྲས་མེ་ཏོག་བསྐྲུན། །</p>
        <p>春季好时树叶落，枝不久生叶花果，</p>
        <p class="tibetan">ཤེས་རབ་ཕ་རོལ་ཕྱིན་འདི་སུ་ཡི་ལག་ཐོབ་པ། །</p>
        <p class="tibetan">རིང་པོར་མི་ཐོགས་འདྲེན་པ་རྣམས་ཀྱི་བྱང་ཆུབ་ཐོབ། །</p>
        <p>谁手中得此般若，不久获证佛菩提。</p>
        <p class="tibetan">དཔེར་ན་བུད་མེད་སྦྲུམ་གང་སྡུག་བསྔལ་ཉེན་གྱུར་ན། །</p>
        <p class="tibetan">དེ་ནི་དེ་ཡི་བཙའ་བའི་དུས་ལ་བབ་ཅེས་བྱ། །</p>
        <p>犹如孕妇受苦逼，彼谓已至分娩时，</p>
        <p class="tibetan">དེ་བཞིན་བྱང་ཆུབ་སེམས་དཔའ་རྒྱལ་བའི་ཤེས་རབ་ཉན། །</p>
        <p class="tibetan">དགའ་དང་འདུན་པ་བསྐྱེད་པ་མྱུར་དུ་བྱང་ཆུབ་རེག།</p>
        <p>菩萨听闻如来智，生喜求疾证菩提。</p>
        <p class="tibetan">ཤེས་རབ་ཕ་རོལ་ཕྱིན་མཆོག་སྤྱོད་ཚེ་རྣལ་འབྱོར་པ། །</p>
        <p class="tibetan">གཟུགས་ཀྱི་འཕེལ་བ་དང་ནི་ཡོངས་སུ་འགྲིབ་མི་མཐོང་། །</p>
        <p>行胜般若瑜伽者，不见色之增与减，</p>
        <p class="tibetan">གང་ཞིག་ཆོས་དང་ཆོས་མིན་ཆོས་དབྱིངས་མི་མཐོང་ཞིང་། །</p>
        <p class="tibetan">མྱ་ངན་འདས་ལ་མི་རེག་དེ་ནི་ཤེས་རབ་གནས། །</p>
        <p>不见非法法法界，不证涅槃彼住智。</p>
        <p class="tibetan">གང་ཞིག་འདིར་སྤྱོད་སངས་རྒྱས་ཆོས་རྣམས་མི་རྟོག་སྟེ། །</p>
        <p class="tibetan">སྟོབས་དང་རྫུ་འཕྲུལ་རྐང་པ་བྱང་ཆུབ་ཞི་མི་རྟོག།</p>
        <p>行此不计佛诸法，五力神足寂菩提，</p>
        <p class="tibetan">རྣམ་པར་མི་རྟོག་རྟོག་བྲལ་བྱིན་གྱིས་རླབས་ཀྱིས་སྤྱོད། །</p>
        <p class="tibetan">འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །</p>
        <p>远离分别依加持，行此即行胜般若。</p>
        <p class="tibetan">སྨྲ་བའི་ཟླ་བ་སངས་རྒྱས་ལ་ནི་རབ་འབྱོར་ཞུས། །</p>
        <p class="tibetan">ཡོན་ཏན་དགའ་བ་རྣམས་ཀྱི་བར་དུ་གཅོད་གང་ལགས། །</p>
        <p>须菩提问说月佛，何为喜功德者障？</p>
        <p class="tibetan">སྟོན་པས་བཀའ་སྩལ་བར་དུ་གཅོད་པར་འགྱུར་མང་སྟེ། །</p>
        <p class="tibetan">དེ་ལས་རེ་ཞིག་ཅུང་ཟད་ཙམ་ཞིག་ཡོངས་སུ་བརྗོད། །</p>
        <p>佛言成为障碍多，从中稍略普宣说。</p>
        <p class="tibetan">རྒྱལ་བའི་ཤེས་རབ་ཕ་རོལ་ཕྱིན་འདི་ཡིག་འདྲི་ཚེ། །</p>
        <p class="tibetan">སྤོབས་པ་ཐ་དད་རྣམ་པ་དུ་མ་འབྱུང་འགྱུར་ཞིང་། །</p>
        <p>缮写佛此般若时，不同辩才纷涌现，</p>
        <p class="tibetan">འགྲོ་བའི་དོན་མ་བྱས་པར་གློག་བཞིན་མྱུར་དུ་ཡང་། །</p>
        <p class="tibetan">ཡོངས་སུ་ཉམས་པར་འགྱུར་བ་འདི་ནི་བདུད་ཀྱི་ལས། །</p>
        <p>未利众生似闪电，疾速退失是魔业。</p>
        <p class="tibetan">འདི་བཤད་ཚེ་ན་ཁ་ཅིག་སོམ་ཉི་ཟ་འགྱུར་ཏེ། །</p>
        <p class="tibetan">འདྲེན་པས་འདིར་ནི་བདག་གི་མིང་ཡང་ཡོངས་མ་བརྗོད། །</p>
        <p>讲此之际有生疑，导师于此未言及，</p>
        <p class="tibetan">རིགས་དང་ས་དང་རུས་ཀྱང་ཡོངས་སུ་མ་བརྗོད་ཅེས། །</p>
        <p class="tibetan">དེ་ནི་ཉན་པར་མི་འགྱུར་སྤོང་འགྱུར་བདུད་ཀྱི་ལས། །</p>
        <p>我名种族地姓氏，不闻弃此是魔业。</p>
        <p class="tibetan">དེ་ལྟར་མི་ཤེས་དེ་དག་རྩ་བ་བོར་ནས་ནི། །</p>
        <p class="tibetan">རྨོངས་པས་ཡལ་ག་དག་དང་འདབ་མ་འཚོལ་བར་འགྱུར། །</p>
        <p>不明此理舍根本，愚昧不解寻枝叶。</p>
        <p class="tibetan">གླང་པོ་རྙེད་ཀྱང་གླང་པོའི་རྗེས་ནི་འཚོལ་བ་ལྟར། །</p>
        <p class="tibetan">ཤེས་རབ་ཕ་རོལ་ཕྱིན་ཐོས་མདོ་ཚོལ་དེ་བཞིན་ནོ། །</p>
        <p>如得象复寻象迹，听闻般若寻经同。</p>
        <p class="tibetan">དཔེར་ན་ལ་ལས་རོ་བརྒྱ་ལྡན་པའི་ཟས་རྙེད་ལ། །</p>
        <p class="tibetan">ཟས་མཆོག་རྙེད་ནས་ཟས་ངན་འཚོལ་བར་བྱེད་པ་ལྟར། །</p>
        <p>如人获具百味食，得妙食寻菲薄食，</p>
        <p class="tibetan">བྱང་ཆུབ་སེམས་དཔའ་ཕ་རོལ་ཕྱིན་པ་འདི་རྙེད་ནས། །</p>
        <p class="tibetan">དགྲ་བཅོམ་ས་ཡིས་བྱང་ཆུབ་འཚོལ་བྱེད་དེ་བཞིན་ནོ། །</p>
        <p>菩萨得此波罗蜜，罗汉果寻菩提同。</p>
        <p class="tibetan">བསྟི་སྟང་འདོད་པར་འགྱུར་ཞིང་རྙེད་པ་འདོད་འགྱུར་དང་། །</p>
        <p class="tibetan">ལྟ་དང་བཅས་པའི་སེམས་ཀྱིས་ཁྱིམ་འདྲིས་བྱེད་ལྡན་ཞིང་། །</p>
        <p>贪求恭敬图利养，以有见心熟俗家，</p>
        <p class="tibetan">ཆོས་བཏང་ནས་ནི་ཆོས་མིན་བྱ་བ་སྤྱོད་འགྱུར་བ། །</p>
        <p class="tibetan">ལམ་བོར་ལམ་གོལ་འགྲོ་བ་འདི་ནི་བདུད་ཀྱི་ལས། །</p>
        <p>舍法而行非法事，弃道入歧是魔业。</p>
        <p class="tibetan">གང་དག་དེ་ཡི་ཚེ་ན་འདུན་ཅིང་དད་གྱུར་ནས། །</p>
        <p class="tibetan">ཆོས་ཀྱི་དམ་པ་འདི་ནི་ཉན་དུ་སོང་བ་ལས། །</p>
        <p>尔时希求起信已，去听闻此微妙法，</p>
        <p class="tibetan">དེ་དག་གིས་ནི་ཆོས་སྨྲ་བྱ་བར་ལྡན་རིག་ནས། །</p>
        <p class="tibetan">དགའ་བ་མེད་ཅིང་ཡིད་མི་བདེ་བར་གྱུར་ནས་འགྲོ། །</p>
        <p>知说法师依琐事，不喜不悦而离去。</p>
        <p class="tibetan">དེ་ཡི་ཚེ་ན་བདུད་ཀྱི་ལས་འདི་འབྱུང་བར་འགྱུར། །</p>
        <p class="tibetan">དེ་ཚེ་གང་དག་གིས་ནི་དགེ་སློང་མང་དཀྲུགས་ནས། །</p>
        <p>是时出现此魔业，彼时扰乱众比丘，</p>
        <p class="tibetan">ཤེས་རབ་ཕ་རོལ་ཕྱིན་འདི་འཛིན་པར་མི་འགྱུར་བའི། །</p>
        <p class="tibetan">བར་དུ་གཅོད་པ་རྣམ་མང་གཞན་ཡང་འབྱུང་བར་འགྱུར། །</p>
        <p>不令受持此般若，余多违缘亦屡现。</p>
        <p class="tibetan">རིན་ཆེན་རིན་ཐང་མེད་པ་རྙེད་འགྱུར་གང་དག་ཡིན། །</p>
        <p class="tibetan">དེ་དག་དཀོན་ལ་དུས་རྣམས་རྟག་ཏུ་འཚེ་བའང་མང་། །</p>
        <p>有人已得无价宝，稀有恒时害亦多，</p>
        <p class="tibetan">དེ་བཞིན་རྒྱལ་བའི་ཤེས་རབ་ཕ་རོལ་ཕྱིན་པ་མཆོག།</p>
        <p class="tibetan">རིན་ཆེན་ཆོས་ཀྱང་དཀོན་ལ་རྟག་ཏུ་འཚེ་བའང་མང་། །</p>
        <p>如是如来胜般若，法宝难得害亦多。</p>
        <p class="tibetan">ཐེག་པ་གསར་དུ་ཞུགས་པའི་སེམས་ཅན་བློ་ཆུང་བ། །</p>
        <p class="tibetan">གང་ཞིག་དཀོན་པའི་རིན་ཆེན་འདི་ནི་མ་རྙེད་པ། །</p>
        <p>新入乘之浅慧者，未得稀有此珍宝，</p>
        <p class="tibetan">དེ་ལ་བར་ཆད་བྱ་ཕྱིར་བདུད་ནི་སྤྲོ་བར་འགྱུར། །</p>
        <p class="tibetan">ཕྱོགས་བཅུའི་སངས་རྒྱས་དེ་དག་ཡོངས་སུ་འཛིན་ལ་སྦྱོར། །</p>
        <p>为造违缘恶魔喜。十方佛陀行摄持。</p>
        <p class="tibetan">མ་ཞིག་ན་བར་གྱུར་ལ་བུ་ནི་མང་ཡོད་པ། །</p>
        <p class="tibetan">དེ་ཀུན་ཡིད་མི་བདེ་ཞིང་དེ་ལ་རིམ་གྲོ་བྱེད། །</p>
        <p>如患病母有多子，悉皆伤心服侍彼，</p>
        <p class="tibetan">དེ་བཞིན་ཕྱོགས་བཅུའི་འཇིག་རྟེན་ཁམས་ཀྱི་སངས་རྒྱས་ཀྱང་། །</p>
        <p class="tibetan">ཡུམ་གྱུར་ཤེས་རབ་དམ་པ་འདི་ལ་དགོངས་པ་མཛད། །</p>
        <p>如是十方世界佛，亦念佛母微妙智。</p>
        <p class="tibetan">གང་དག་འདས་དང་ཕྱོགས་བཅུའི་འཇིག་རྟེན་མགོན་གང་དང་། །</p>
        <p class="tibetan">མ་འོངས་དུས་ན་འབྱུང་འགྱུར་དེ་དག་འདི་ལས་འབྱུང་། །</p>
        <p>过去十方及未来，世间怙主由此生。</p>
        <p class="tibetan">འཇིག་རྟེན་སྟོན་པ་རྒྱལ་བ་རྣམས་ཀྱི་སྐྱེད་བྱེད་ཡུམ། །</p>
        <p class="tibetan">སེམས་ཅན་གཞན་གྱི་སེམས་ཀྱི་སྤྱོད་པ་སྟོན་པར་བྱེད། །</p>
        <p>示世诸佛能生母，示余有情之心行。</p>
        <p class="tibetan">འཇིག་རྟེན་དེ་བཞིན་ཉིད་དང་དགྲ་བཅོམ་དེ་བཞིན་ཉིད། །</p>
        <p class="tibetan">རང་རྒྱལ་དེ་བཞིན་ཉིད་དང་རྒྱལ་སྲས་དེ་བཞིན་ཉིད། །</p>
        <p>世间罗汉之真如，缘觉佛子之真如，</p>
        <p class="tibetan">གཅིག་པ་ཉིད་དེ་དངོས་བྲལ་གཞན་མིན་དེ་བཞིན་ཉིད། །</p>
        <p class="tibetan">ཤེས་རབ་ཕ་རོལ་ཕྱིན་པ་དེ་བཞིན་གཤེགས་པས་མཁྱེན། །</p>
        <p>离实非他一真如，如来彻知智慧度。</p>
        <p class="tibetan">མཁས་པ་འཇིག་རྟེན་གནས་སམ་མྱ་ངན་འདས་ཀྱང་རུང་། །</p>
        <p class="tibetan">ཆོས་ཉིད་སྐྱོན་མེད་ཆོས་རྣམས་སྟོང་པ་འདི་གནས་ཏེ། །</p>
        <p>遍知住世或涅槃，无过法性法空住，</p>
        <p class="tibetan">བྱང་ཆུབ་སེམས་དཔས་དེ་བཞིན་ཉིད་འདི་རྗེས་སུ་རྟོགས། །</p>
        <p class="tibetan">དེ་ཕྱིར་དེ་བཞིན་གཤེགས་ཞེས་སངས་རྒྱས་མཚན་གསོལ་ཏོ། །</p>
        <p>菩萨随证此真如，故于佛赐如来名。</p>
        <p class="tibetan">ཤེས་རབ་ཕ་རོལ་ཕྱིན་པ་དགའ་ཚལ་ལ་བརྟེན་པ། །</p>
        <p class="tibetan">སྟོབས་བཅུ་རྣམ་འདྲེན་རྣམས་ཀྱི་སྤྱོད་ཡུལ་འདི་ཡིན་ཏེ། །</p>
        <p>依于般若欢喜园，十力导师此行境，</p>
        <p class="tibetan">སེམས་ཅན་སྡུག་བསྔལ་ངན་སོང་གསུམ་ལས་ཡོངས་འདོན་ཀྱང་། །</p>
        <p class="tibetan">དེ་དག་ནམ་ཡང་སེམས་ཅན་འདུ་ཤེས་འགྱུར་བ་མེད། །</p>
        <p>尽除众苦三恶趣，彼等永无众生想。</p>
        <p class="tibetan">དཔེར་ན་སེང་གེ་རི་སུལ་བརྟེན་ནས་འཇིགས་མེད་པར། །</p>
        <p class="tibetan">རི་དྭགས་ཕྲ་མོ་མང་སྐྲག་བྱེད་ཅིང་སྒྲ་སྒྲོགས་ལྟར། །</p>
        <p>如狮栖山无畏惧，震慑群兽发吼声，</p>
        <p class="tibetan">མི་ཡི་སེང་གེ་ཤེས་རབ་ཕ་རོལ་ཕྱིན་བརྟེན་ནས། །</p>
        <p class="tibetan">མུ་སྟེགས་ཅན་མང་སྐྲག་ཕྱིར་འཇིག་རྟེན་སྒྲ་ཡང་སྒྲོགས། །</p>
        <p>人中狮子依般若，慑众外道发吼声。</p>
        <p class="tibetan">དཔེར་ན་ནམ་མཁར་གནས་པའི་ཉི་མའི་འོད་ཟེར་ནི། །</p>
        <p class="tibetan">ས་འདི་སྐེམ་པར་བྱེད་ཅིང་གཟུགས་ཀྱང་རབ་ཏུ་སྟོན། །</p>
        <p>譬如空中之阳光，晒干大地显色相，</p>
        <p class="tibetan">དེ་བཞིན་ཆོས་རྒྱལ་ཤེས་རབ་ཕ་རོལ་ཕྱིན་བརྟེན་ནས། །</p>
        <p class="tibetan">སྲིད་པའི་ཆུ་ཀླུང་སྐེམས་ཤིང་ཆོས་ཀྱང་རབ་ཏུ་སྟོན། །</p>
        <p>如是法王依般若，有海干涸说诸法。</p>
        <p class="tibetan">གཟུགས་རྣམས་མི་མཐོང་ཚོར་བ་དག་ཀྱང་མི་མཐོང་ཞིང་། །</p>
        <p class="tibetan">འདུ་ཤེས་མཐོང་བ་མེད་ལ་སེམས་པ་མི་མཐོང་ཞིང་། །</p>
        <p>诸色及受不可见，想无所见行不见，</p>
        <p class="tibetan">གང་ལ་རྣམ་པར་ཤེས་དང་སེམས་ཡིད་མཐོང་མེད་པ། །</p>
        <p class="tibetan">འདི་ནི་ཆོས་མཐོང་ཡིན་ཞེས་དེ་བཞིན་གཤེགས་པས་བསྟན། །</p>
        <p>识心及意无所见，此名见法如来言。</p>
        <p class="tibetan">ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་པ། །</p>
        <p class="tibetan">ནམ་མཁའ་ཇི་ལྟར་མཐོང་ཞེས་དོན་འདི་བརྟག་པར་གྱིས། །</p>
        <p>有情声称见虚空，虚空岂见观此义，</p>
        <p class="tibetan">དེ་ལྟར་ཆོས་མཐོང་བ་ཡང་དེ་བཞིན་གཤེགས་པས་བསྟན། །</p>
        <p class="tibetan">མཐོང་བ་དཔེ་གཞན་གྱིས་ནི་བསྙད་པར་ནུས་མ་ཡིན། །</p>
        <p>佛说见法亦复然，见以他喻不能诠。</p>
        <p class="tibetan">གང་གིས་དེ་ལྟར་མཐོང་བ་དེ་ཡིས་ཆོས་ཀུན་མཐོང་། །</p>
        <p class="tibetan">རྒྱལ་པོ་བཏང་སྙོམས་འདུག་ཅིང་བློན་པོ་ཀུན་བྱེད་ལྟར། །</p>
        <p>谁如是见见诸法，如王舍住臣普行，</p>
        <p class="tibetan">སངས་རྒྱས་མཛད་དང་ཉན་ཐོས་ཆོས་རྣམས་ཇི་སྙེད་པ། །</p>
        <p class="tibetan">དེ་དག་ཐམས་ཅད་ཤེས་རབ་ཕ་རོལ་ཕྱིན་པ་བྱེད། །</p>
        <p>佛行声闻所有法，悉皆依于般若行。</p>
        <p class="tibetan">རྒྱལ་པོ་གྲོང་དུ་མི་འགྲོ་ཡུལ་འཁོར་མི་འགྲོ་བར། །</p>
        <p class="tibetan">རང་གི་ཡུལ་ནས་འདུ་བ་ཐམས་ཅད་སྡུད་པ་ལྟར། །</p>
        <p>如王不往城国邑，居自宫摄诸财物，</p>
        <p class="tibetan">བྱང་ཆུབ་སེམས་དཔའ་ཆོས་ཉིད་གང་དུའང་མི་འགྲོ་ལ། །</p>
        <p class="tibetan">སངས་རྒྱས་ས་ཡི་ཡོན་ཏན་གང་ཡིན་ཐམས་ཅད་སྡུད། །</p>
        <p>菩萨法性无所去，摄集佛地诸功德。</p>
        <p class="tibetan">གང་ལ་བདེ་གཤེགས་བྱང་ཆུབ་སེམས་དཔའ་དད་བརྟན་ཡོད། །</p>
        <p class="tibetan">ཤེས་རབ་ཕ་རོལ་ཕྱིན་པ་མཆོག་ལ་བསམ་སྦྱོར་བ། །</p>
        <p>于佛菩萨有坚信，意乐行持胜般若，</p>
        <p class="tibetan">ཉན་ཐོས་རང་རྒྱལ་ས་གཉིས་ཤིན་ཏུ་འདས་བྱས་ནས། །</p>
        <p class="tibetan">ཟིལ་གྱིས་མི་ནོན་རྒྱལ་བའི་བྱང་ཆུབ་མྱུར་དུ་འཐོབ། །</p>
        <p>尽越声闻独觉地，速得无遮佛菩提。</p>
        <p class="tibetan">དཔེར་ན་རྒྱ་མཚོར་འཇུག་པའི་གྲུ་ནི་ཆག་གྱུར་ལ། །</p>
        <p class="tibetan">མི་གང་རོ་འམ་རྩྭ་འམ་ཤིང་ནི་མི་འཛིན་པ། །</p>
        <p>犹入海者船破毁，何人未持尸草木，</p>
        <p class="tibetan">ཆུ་དབུས་འཇིག་པར་འགྱུར་ཏེ་ངོགས་སུ་ཕྱིན་མི་འགྱུར། །</p>
        <p class="tibetan">གང་ཞིག་འཛིན་པ་རྒྱ་མཚོའི་ཕ་རོལ་ཕྱིན་པར་འགྱུར། །</p>
        <p>葬身水中不抵岸，若人握物至海岸。</p>
        <p class="tibetan">དེ་ལྟར་དད་ལྡན་དང་བ་ཐོབ་པ་གང་ཞིག་ནི། །</p>
        <p class="tibetan">ཤེས་རབ་ཕ་རོལ་ཕྱིན་ཡུམ་རྗེས་སུ་མི་འཇུག་མིན། །</p>
        <p>如是具信得净心，不随般若非证觉，</p>
        <p class="tibetan">སྐྱེ་རྒ་འཆི་དང་མྱ་ངན་རྦ་རླབས་འཁྲུགས་པ་ཡིས། །</p>
        <p class="tibetan">འཁོར་བའི་རྒྱ་མཚོ་དེར་ནི་རྟག་ཏུ་འཁོར་འགྱུར་བ། །</p>
        <p>生老死忧波涛汹，轮回海中恒流转。</p>
        <p class="tibetan">གང་དེ་ཤེས་རབ་མཆོག་གིས་ཡོངས་སུ་ཟིན་པ་ན། །</p>
        <p class="tibetan">དངོས་པོའི་རང་བཞིན་མཁས་ཤིང་དོན་དམ་སྟོན་པར་བྱེད། །</p>
        <p>若以殊胜慧摄持，通法自性说胜义，</p>
        <p class="tibetan">དེ་དག་ཐབས་ཀྱི་ཡོན་ཏན་ཤེས་རབ་ཡོངས་ཟིན་ན། །</p>
        <p class="tibetan">མཆོག་ཏུ་རྨད་བྱུང་བདེ་གཤེགས་བྱང་ཆུབ་མྱུར་དུ་རེག།</p>
        <p>方便功德以慧摄，速证最妙佛菩提。</p>
        <p class="tibetan">དཔེར་ན་ལ་ལས་རྫ་སོ་མ་བཏང་ཆུ་སྐྱེད་ན། །</p>
        <p class="tibetan">ཉམ་ཆུང་ཕྱིར་ན་མྱུར་དུ་འཇིག་པར་རིག་པར་བྱ། །</p>
        <p>如人新罐盛装水，知不牢固故速毁，</p>
        <p class="tibetan">སོ་བཏང་བུམ་པར་ཆུ་སྐྱེད་ལམ་དུ་འཇིག་པ་ཡི། །</p>
        <p class="tibetan">འཇིགས་པ་མེད་ཅིང་བདེ་བར་ཁྱིམ་དུ་ཕྱིན་པར་འགྱུར། །</p>
        <p>窑烧瓶中盛装水，途无坏惧安返家。</p>
        <p class="tibetan">དེ་བཞིན་བྱང་ཆུབ་སེམས་དཔའ་དད་པ་མང་གྱུར་ཀྱང་། །</p>
        <p class="tibetan">ཤེས་རབ་རྣམ་པར་ཉམས་ན་མྱུར་དུ་མ་རུངས་འགྱུར། །</p>
        <p>如是菩萨信虽足，然失智慧疾退堕，</p>
        <p class="tibetan">དད་པས་ཤེས་རབ་དེ་ནི་ཡོངས་སུ་ཟིན་གྱུར་ན། །</p>
        <p class="tibetan">ས་གཉིས་ཤིན་ཏུ་འདས་ཏེ་བྱང་ཆུབ་མཆོག་ཐོབ་འགྱུར། །</p>
        <p>若信心以慧摄持，越二地获大菩提。</p>
        <p class="tibetan">དཔེར་ན་བཅོས་ལེགས་མ་བྱས་གྲུ་ནི་རྒྱ་མཚོའི་ནང་། །</p>
        <p class="tibetan">ནོར་དང་བཅས་ཤིང་ཚོང་པར་བཅས་ཏེ་འཇིག་པར་འགྱུར། །</p>
        <p>如未精造船入海，财宝商人俱毁坏，</p>
        <p class="tibetan">གྲུ་དེ་ལེགས་པར་བཅོས་ལེགས་བྱས་དང་ལྡན་གྱུར་ན། །</p>
        <p class="tibetan">མི་འཇིག་ནོར་དང་བཅས་པ་ངོགས་སུ་ཕྱིན་པར་འགྱུར། །</p>
        <p>彼船精心而细造，无损载宝达岸边。</p>
        <p class="tibetan">དེ་ལྟར་བྱང་ཆུབ་སེམས་དཔའ་དད་པས་ཡོངས་བསྒོས་ཀྱང་། །</p>
        <p class="tibetan">ཤེས་རབ་མེད་ན་བྱང་ཆུབ་ལས་ནི་མྱུར་ཉམས་འགྱུར། །</p>
        <p>如是菩萨纵熏信，若无智速退菩提，</p>
        <p class="tibetan">དེ་ཉིད་ཤེས་རབ་ཕ་རོལ་ཕྱིན་པ་མཆོག་ལྡན་ན། །</p>
        <p class="tibetan">མ་རྨས་མ་ཉམས་རྒྱལ་བའི་བྱང་ཆུབ་རེག་པར་འགྱུར། །</p>
        <p>若具殊胜智慧度，不染失证佛菩提。</p>
        <p class="tibetan">ལོ་བརྒྱ་ཉི་ཤུ་ལོན་ཏེ་རྒས་ཤིང་སྡུག་བསྔལ་མི། །</p>
        <p class="tibetan">ལངས་ཀྱང་བདག་ཉིད་འགྲོ་བར་ནུས་པ་མ་ཡིན་ཏེ། །</p>
        <p>一百廿岁老苦人，虽立独自不能行，</p>
        <p class="tibetan">དེ་ནི་གཡས་གཡོན་གཉིས་ནས་མི་ཡིས་བརྟེན་བྱས་ནས། །</p>
        <p class="tibetan">འགྱེལ་བའི་འཇིགས་པ་མེད་ཅིང་བདེ་བླག་འགྲོ་བར་འགྱུར། །</p>
        <p>若左右人作依附，无跌倒怖顺利行。</p>
        <p class="tibetan">དེ་བཞིན་བྱང་ཆུབ་སེམས་དཔའ་ཤེས་རབ་སྟོབས་ཆུང་བ། །</p>
        <p class="tibetan">རབ་ཏུ་ཞུགས་པར་གྱུར་ཀྱང་བར་དུ་ཉམས་པར་འགྱུར། །</p>
        <p>如是菩萨智力微，彼已趋入复退失，</p>
        <p class="tibetan">དེ་ཉིད་ཐབས་དང་ཤེས་རབ་མཆོག་གིས་ཡོངས་ཟིན་ན། །</p>
        <p class="tibetan">མི་ཉམས་དེ་བཞིན་གཤེགས་ཀྱི་བྱང་ཆུབ་རེག་པར་འགྱུར། །</p>
        <p>以胜方便慧摄持，不退证得佛菩提。</p>
        <p class="tibetan">བྱང་ཆུབ་སེམས་དཔའ་དང་པོའི་ལས་ཀྱི་སར་གནས་གང་། །</p>
        <p class="tibetan">ལྷག་པའི་བསམ་པས་སངས་རྒྱས་བྱང་ཆུབ་མཆོག་ཞུགས་པ། །</p>
        <p>住初学位之菩萨，胜意乐入大菩提，</p>
        <p class="tibetan">སློབ་མ་བཟང་པོ་བླ་མར་གུས་ལྡན་དེ་དག་གིས། །</p>
        <p class="tibetan">བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། །</p>
        <p>贤善弟子敬上师，恒依诸位智者师。</p>
        <p class="tibetan">ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང་། །</p>
        <p class="tibetan">དེ་དག་ཤེས་རབ་ཕ་རོལ་ཕྱིན་པ་རྗེས་སུ་སྟོན། །</p>
        <p>因智功德源于彼，随说般若波罗蜜，</p>
        <p class="tibetan">སངས་རྒྱས་ཆོས་རྣམས་དགེ་བའི་བཤེས་ལ་བསྟེན་ཏོ་ཞེས། །</p>
        <p class="tibetan">ཡོན་ཏན་ཀུན་གྱི་མཆོག་མངའ་རྒྱལ་བས་དེ་སྐད་གསུང་། །</p>
        <p>佛诸法依善知识，具胜功德如来语。</p>
        <p class="tibetan">སྦྱིན་དང་ཚུལ་ཁྲིམས་བཟོད་དང་དེ་བཞིན་བརྩོན་འགྲུས་དང་། །</p>
        <p class="tibetan">བསམ་གཏན་ཤེས་རབ་བྱང་ཆུབ་ཡོངས་སུ་བསྔོ་བར་གྱིས། །</p>
        <p>布施持戒忍精进，定慧回向大菩提，</p>
        <p class="tibetan">བྱང་ཆུབ་ཕུང་པོར་ཞེན་ནས་མཆོག་འཛིན་མ་བྱེད་ཅེས། །</p>
        <p class="tibetan">དང་པོའི་ལས་ཅན་དེ་ལ་དེ་སྐད་བསྟན་པར་བྱ། །</p>
        <p>菩提莫执蕴见取，初学者前示此理。</p>
        <p class="tibetan">དེ་ལྟར་སྤྱོད་པ་ལེགས་མཚོ་སྨྲ་བའི་ཟླ་བ་རྣམས། །</p>
        <p class="tibetan">འགྲོ་བའི་སྐྱབས་དང་དཔུང་གཉེན་དང་ནི་གནས་ཡིན་ཏེ། །</p>
        <p>此行善海说法月，众生皈处友军所，</p>
        <p class="tibetan">རྟེན་དང་བློ་དང་གླིང་དང་ཡོངས་འདྲེན་དོན་འདོད་པ། །</p>
        <p class="tibetan">གསལ་བྱེད་སྒྲོན་མ་ཆོས་མཆོག་སྨྲ་བ་མི་འཁྲུགས་ཡིན། །</p>
        <p>依慧洲导欲利者，日灯说胜法不乱。</p>
        <p class="tibetan">གྲགས་ཆེན་ལྡན་རྣམས་བྱ་དཀའ་གོ་ཆ་གྱོན་བྱེད་དེ། །</p>
        <p class="tibetan">ཕུང་པོ་ཁམས་དང་སྐྱེ་མཆེད་རྣམས་ཀྱི་གོ་ཆ་མིན། །</p>
        <p>具大名披难行铠，非蕴界处之盔甲，</p>
        <p class="tibetan">ཐེག་གསུམ་འདུ་ཤེས་བྲལ་ཞིང་ཡོངས་སུ་གཟུང་བ་མེད། །</p>
        <p class="tibetan">མི་ལྡོག་གཡོ་བ་མེད་ཅིང་མི་འཁྲུགས་ཆོས་ཅན་ཡིན། །</p>
        <p>离三乘想无执取，不退不动不乱法。</p>
        <p class="tibetan">དེ་དག་འདི་འདྲའི་ཆོས་དང་ལྡན་ཞིང་སྤྲོས་པ་མེད། །</p>
        <p class="tibetan">ཐེ་ཚོམ་སོམ་ཉི་ཡིད་གཉིས་བྲལ་ཞིང་དོན་དང་ལྡན། །</p>
        <p>彼具此法无戏论，远离疑虑具实义，</p>
        <p class="tibetan">ཤེས་རབ་ཕ་རོལ་ཕྱིན་པ་ཐོས་ནས་མི་ནུར་བ། །</p>
        <p class="tibetan">གཞན་གྱི་དྲིང་མི་འཇོག་ཅིང་མི་ལྡོག་རིག་པར་བྱ། །</p>
        <p>听闻般若不退却，不依他转不退还。</p>
        <p class="tibetan">འདྲེན་པ་རྣམས་ཀྱི་ཆོས་འདི་ཟབ་སྟེ་མཐོང་བར་དཀའ། །</p>
        <p class="tibetan">སུས་ཀྱང་རྟོགས་པ་མེད་ཅིང་ཐོབ་པར་འགྱུར་མེད་པ། །</p>
        <p>诸佛此法深难见，谁亦无悟无获得，</p>
        <p class="tibetan">དེ་ཕྱིར་ཕན་མཛད་བརྩེར་ལྡན་བྱང་ཆུབ་བརྙེས་ནས་འདི། །</p>
        <p class="tibetan">སེམས་ཅན་ཚོགས་སུས་ཤེས་སྙམ་ཐུགས་ཁྲེལ་ཆུང་བར་མཛད། །</p>
        <p>行利慈者证菩提，思众谁知不欲言。</p>
        <p class="tibetan">སེམས་ཅན་རྣམས་ནི་གནས་ལ་དགའ་ཞིང་ཡུལ་རྣམས་འདོད། །</p>
        <p class="tibetan">འཛིན་ལ་གནས་ཤིང་མི་མཁས་བླུན་རྨོངས་མུན་པ་བཞིན། །</p>
        <p>众生喜处求诸境，住执不通愚如暗，</p>
        <p class="tibetan">ཐོབ་པར་བྱ་བའི་ཆོས་ནི་གནས་མེད་འཛིན་མེད་དེ། །</p>
        <p class="tibetan">དེས་ན་འཇིག་རྟེན་དག་དང་རྩོད་པ་འབྱུང་བ་ཡིན། །</p>
        <p>所得之法无住执，故与世间起争议。</p>
        <p class="tibetan">ནམ་མཁའི་ཁམས་ནི་ཤར་གྱི་ཕྱོགས་དང་ལྷོ་ཕྱོགས་དང་། །</p>
        <p class="tibetan">དེ་བཞིན་ནུབ་ཀྱི་ཕྱོགས་དང་བྱང་ཕྱོགས་ཕ་མཐའ་ཡས། །</p>
        <p>虚空界于东南方，西方北方无边际，</p>
        <p class="tibetan">སྟེང་དང་འོག་དང་ཕྱོགས་བཅུ་ཇི་སྙེད་རྣམས་ནའང་ཡོད། །</p>
        <p class="tibetan">ཐ་དད་གྱུར་པ་མེད་ཅིང་བྱེ་བྲག་གྱུར་པ་མེད། །</p>
        <p>上下十方尽其有，不成别体无差异。</p>
        <p class="tibetan">འདས་པའི་དེ་བཞིན་ཉིད་གང་མ་བྱོན་དེ་བཞིན་ཉིད། །</p>
        <p class="tibetan">ད་ལྟར་དེ་བཞིན་ཉིད་གང་དགྲ་བཅོམ་དེ་བཞིན་ཉིད། །</p>
        <p>过去未来之真如，现在罗汉之真如，</p>
        <p class="tibetan">ཆོས་ཀུན་དེ་བཞིན་ཉིད་གང་རྒྱལ་བའི་དེ་བཞིན་ཉིད། །</p>
        <p class="tibetan">ཆོས་ཀྱི་དེ་བཞིན་ཉིད་འདི་ཐམས་ཅད་བྱེ་བྲག་མེད། །</p>
        <p>诸法真如佛真如，法之真如皆无别。</p>
        <p class="tibetan">བདེ་གཤེགས་བྱང་ཆུབ་ཐ་དད་ཆོས་དང་བྲལ་གྱུར་པ། །</p>
        <p class="tibetan">འདི་ནི་བྱང་ཆུབ་སེམས་དཔའ་གང་ཞིག་ཐོབ་འདོད་པ། །</p>
        <p>善逝菩提离异法，任何菩萨欲得此，</p>
        <p class="tibetan">ཐབས་དང་ལྡན་པས་ཤེས་རབ་ཕ་རོལ་ཕྱིན་ལ་སྦྱོར། །</p>
        <p class="tibetan">འདྲེན་པའི་ཤེས་རབ་མེད་ན་ཐོབ་པར་འགྱུར་མ་ཡིན། །</p>
        <p>具方便行智慧度，无导师慧不可得。</p>
        <p class="tibetan">བྱ་ཞིག་ལུས་ཆེ་དཔག་ཚད་བརྒྱ་རྩ་ལྔ་བཅུ་བར། །</p>
        <p class="tibetan">གྱུར་ལ་འདབ་གཤོག་ཟད་དེ་ཉམས་རྩལ་ཡོད་མིན་ན། །</p>
        <p>鸟身一百五由旬，羽翼折断无本领，</p>
        <p class="tibetan">དེ་ཡིས་སུམ་ཅུ་རྩ་གསུམ་གནས་ནས་འཛམ་གླིང་འདིར། །</p>
        <p class="tibetan">བདག་ཉིད་མཆོངས་ན་དེར་ནི་ཉམས་ཉེས་འགྱུར་བ་ཡིན། །</p>
        <p>彼由忉利天自坠，至此赡洲必遭损。</p>
        <p class="tibetan">རྒྱལ་བ་རྣམས་ཀྱི་ཕ་རོལ་ཕྱིན་པ་ལྔ་འདི་ཡང་། །</p>
        <p class="tibetan">བསྐལ་པ་བྱེ་བ་ཁྲག་ཁྲིག་མང་པོར་བསྒྲུབས་བྱས་ཤིང་། །</p>
        <p>俱胝那由他劫行，诸佛此五波罗蜜，</p>
        <p class="tibetan">སྨོན་ལམ་མཐའ་ཡས་རྒྱ་ཆེན་འཇིག་རྟེན་རྟག་བསྟེན་ཀྱང་། །</p>
        <p class="tibetan">ཐབས་མེད་ཤེས་རབ་བྲལ་བ་ཉན་ཐོས་ཉིད་དུ་ལྟུང་། །</p>
        <p>无边大愿世恒依，无方便慧堕声闻。</p>
        <p class="tibetan">སངས་རྒྱས་ཐེག་པ་འདི་ལ་ངེས་པར་འབྱུང་འདོད་གང་། །</p>
        <p class="tibetan">འགྲོ་བ་ཀུན་ལ་སེམས་སྙོམས་ཕ་མའི་འདུ་ཤེས་དང་། །</p>
        <p>乐此佛乘定生者，众生平等父母想，</p>
        <p class="tibetan">ཕན་པའི་སེམས་དང་བྱམས་པའི་ཡིད་ཀྱིས་བརྟུལ་བྱ་ཞིང་། །</p>
        <p class="tibetan">ཐ་བ་མེད་ཅིང་དྲང་ལ་ཚིག་འཇམ་སྨྲ་བར་བྱ། །</p>
        <p>利心慈意勇精进，无嗔正直说柔语。</p>
        <p class="tibetan">འཇིག་རྟེན་མགོན་ལ་གནས་བརྟན་རབ་འབྱོར་ཡོངས་ཞུས་པ། །</p>
        <p class="tibetan">ཡོན་ཏན་རྒྱ་མཚོ་ཉོན་མོངས་མ་མཆིས་རྟགས་བསྟན་གསོལ། །</p>
        <p>须菩提问世尊言：功德海无烦恼相，</p>
        <p class="tibetan">མཐུ་ཆེ་བ་དག་ཇི་ལྟར་སླར་ལྡོག་མི་འགྱུར་བ། །</p>
        <p class="tibetan">དེ་ལྟར་ཡོན་ཏན་ཕྱོགས་ཙམ་རྒྱལ་བས་ལུང་བསྟན་གསོལ། །</p>
        <p>大力如何不退转？功德少分请佛宣。</p>
        <p class="tibetan">ཐ་དད་འདུ་ཤེས་བྲལ་ཞིང་རིགས་པ་ལྡན་ཚིག་སྨྲ། །</p>
        <p class="tibetan">དགེ་སྦྱོང་དག་དང་བྲམ་ཟེ་གཞན་ལ་རྟེན་མི་བྱེད། །</p>
        <p>离异体想具理语，沙门梵志余不依，</p>
        <p class="tibetan">མཁས་པས་དུས་རྣམས་རྟག་ཏུ་ངན་སོང་གསུམ་པོ་སྤངས། །</p>
        <p class="tibetan">དེ་དག་དགེ་བཅུའི་ལས་ཀྱི་ལམ་ལ་མངོན་པར་བརྩོན། །</p>
        <p>依智恒时断三途，十善业道极精进。</p>
        <p class="tibetan">ཟང་ཟིང་མེད་པར་འགྲོ་ལ་ཆོས་ནི་རྗེས་སུ་སྟོན། །</p>
        <p class="tibetan">ཆོས་ལ་གཅིག་ཏུ་དགའ་ཞིང་རྟག་ཏུ་ཚིག་འཇམ་ལྡན། །</p>
        <p>无染为众随说法，专喜正法常雅言，</p>
        <p class="tibetan">འགྲོ་འཆག་ཉལ་དང་འདུག་པར་ཤེས་བཞིན་རབ་ཏུ་ལྡན། །</p>
        <p class="tibetan">གཉའ་ཤིང་གང་ཙམ་བལྟ་ཞིང་འགྲོ་ལ་སེམས་འཁྲུལ་མེད། །</p>
        <p>行住坐卧具正知，视轭木许无心乱。</p>
        <p class="tibetan">གཙང་བྱས་གཙང་མའི་གོས་འཆང་གསུམ་པོ་དབེན་ཞིང་དག།</p>
        <p class="tibetan">རྙེད་འདོད་མ་ཡིན་ཁྱུ་མཆོག་རྟག་ཏུ་ཆོས་འདོད་པ། །</p>
        <p>净行洁衣三远离，非图利尊恒求法，</p>
        <p class="tibetan">བདུད་ཀྱི་གཡུལ་ལས་འདས་ཤིང་གཞན་གྱིས་དྲིང་མི་འཇོག།</p>
        <p class="tibetan">བསམ་གཏན་བཞི་ལ་བསམ་གཏན་བསམ་གཏན་དེར་མི་གནས། །</p>
        <p>超越魔境不随他，四禅静虑不住禅。</p>
        <p class="tibetan">གྲགས་པ་འདོད་པ་མ་ཡིན་ཁྲོ་བས་སེམས་དཀྲིས་མེད། །</p>
        <p class="tibetan">ཁྱིམ་པར་གྱུར་ཀྱང་རྟག་ཏུ་དངོས་པོ་ཀུན་མ་ཆགས། །</p>
        <p>非求名誉无嗔恚，在家亦恒不贪物，</p>
        <p class="tibetan">འཚོ་བའི་ཕྱིར་ནི་ཡ་ངས་ལོངས་སྤྱོད་ཚོལ་མི་བྱེད། །</p>
        <p class="tibetan">དྲག་ཤུལ་སྤྱོད་སྔགས་མི་བྱེད་བུད་མེད་སྦྱོར་སྔགས་མིན། །</p>
        <p>不为维生惨寻财，不行诛业不双运。</p>
        <p class="tibetan">འདོད་པའི་ལས་ཅན་ཕོ་མོར་འགྱུར་ཞེས་སྟོན་མི་བྱེད། །</p>
        <p class="tibetan">རབ་ཏུ་དབེན་པའི་ཤེས་རབ་ཕ་རོལ་ཕྱིན་མཆོག་བརྩོན། །</p>
        <p>不记欲界转男女，极静精进胜般若，</p>
        <p class="tibetan">འཐབ་དང་རྩོད་དང་བྲལ་ཞིང་བྱམས་པའི་སེམས་ཀྱང་བརྟན། །</p>
        <p class="tibetan">ཀུན་མཁྱེན་འདོད་ཅིང་བསྟན་ལ་རྟག་ཏུ་གཞོལ་སེམས་ལྡན། །</p>
        <p>离争慈心亦坚固，求遍知心恒向法。</p>
        <p class="tibetan">མཐའ་འཁོབ་ཀླ་ཀློ་སྐྱེ་བོའི་ཡུལ་མཐའ་རྣམ་པར་སྤངས། །</p>
        <p class="tibetan">རང་གི་ས་ལ་དོགས་མེད་རྟག་ཏུ་རི་རབ་འདྲ། །</p>
        <p>离野人境诸边地，自地无疑如须弥，</p>
        <p class="tibetan">ཆོས་ཕྱིར་སྲོག་ཀྱང་འདོར་ཞིང་རྣལ་འབྱོར་རབ་ཏུ་བརྩོན། །</p>
        <p class="tibetan">མི་ལྡོག་རྟགས་ནི་འདི་དག་ཡིན་པར་ཤེས་པར་བྱ། །</p>
        <p>为法舍命勤瑜伽，当知此是不退相。</p>
        <p class="tibetan">གཟུགས་དང་ཚོར་དང་འདུ་ཤེས་སེམས་པ་རྣམ་ཤེས་རྣམས། །</p>
        <p class="tibetan">ཟབ་སྟེ་རང་བཞིན་མཚན་མ་མེད་ཅིང་རབ་ཞི་བ། །</p>
        <p>色受想行识甚深，自性无相极寂灭，</p>
        <p class="tibetan">དཔེར་ན་མདའ་ཡིས་རྒྱ་མཚོའི་གཏིང་ཐུག་འཚོལ་བ་ལྟར། །</p>
        <p class="tibetan">ཤེས་རབ་ཀྱིས་ནི་བརྟགས་ན་ཕུང་པོའི་གཏིང་མི་རྙེད། །</p>
        <p>如以箭测大海深，以慧观察不得蕴。</p>
        <p class="tibetan">བྱང་ཆུབ་སེམས་དཔའ་གང་ཞིག་དེ་ལྟར་ཟབ་གྱུར་ཅིང་། །</p>
        <p class="tibetan">ཐེག་པ་དོན་དམ་ཆགས་མེད་གང་ལ་ཕུང་པོ་དང་། །</p>
        <p>菩萨于此甚深法，乘之胜义无贪执，</p>
        <p class="tibetan">ཁམས་དང་སྐྱེ་མཆེད་ཡོད་མིན་ཆོས་འདི་རྟོགས་པ་དེའི། །</p>
        <p class="tibetan">བསོད་ནམས་ཡང་དག་གྲུབ་པ་དེ་ལས་ཅི་ཞིག་ཡོད། །</p>
        <p>证蕴界处无此法，何有较真成福胜？</p>
        <p class="tibetan">དཔེར་ན་འདོད་ཆགས་ཆོས་ལ་སྤྱོད་པའི་སྐྱེས་བུ་ཞིག།</p>
        <p class="tibetan">བུད་མེད་དུས་བཏབ་དེ་དང་མ་ཕྲད་དེ་ཡི་ནི། །</p>
        <p>如行爱染之人士，与女约会未遇彼，</p>
        <p class="tibetan">ཉིན་གཅིག་སེམས་ཀྱི་རྣམ་རྟོག་སྤྱོད་པ་ཇི་སྙེད་པ། །</p>
        <p class="tibetan">དེ་སྙེད་བསྐལ་པར་བྱང་ཆུབ་སེམས་དཔས་ཐོབ་པར་འགྱུར། །</p>
        <p>一日尽其行思念，菩萨能得彼数劫。</p>
        <p class="tibetan">བྱང་ཆུབ་སེམས་དཔའ་གང་ཞིག་བསྐལ་མང་བྱེ་སྟོང་དུ། །</p>
        <p class="tibetan">དགྲ་བཅོམ་རང་རྒྱལ་སྦྱིན་བྱེད་ཚུལ་ཁྲིམས་སྲུང་བྱེད་ཀྱང་། །</p>
        <p>菩萨千俱胝劫施，罗汉独觉守护戒，</p>
        <p class="tibetan">གང་གིས་ཤེས་རབ་ཕ་རོལ་ཕྱིན་མཆོག་ལྡན་པའི་ཆོས། །</p>
        <p class="tibetan">བརྗོད་པའི་ལེགས་ལ་སྦྱིན་དང་ཚུལ་ཁྲིམས་ཆར་མི་ཕོད། །</p>
        <p>谁说具胜般若法，善妙施戒不可比。</p>
        <p class="tibetan">བྱང་ཆུབ་སེམས་དཔའ་གང་ཞིག་ཤེས་རབ་མཆོག་བསྒོམས་ཏེ། །</p>
        <p class="tibetan">དེ་ལས་ལངས་ནས་གོས་པ་མེད་པའི་ཆོས་བརྗོད་ཅིང་། །</p>
        <p>菩萨修行胜般若，起定宣说无染法，</p>
        <p class="tibetan">དེ་ཡང་འགྲོ་བའི་དོན་དུ་བྱང་ཆུབ་རྒྱུར་བསྔོ་ན། །</p>
        <p class="tibetan">དགེ་བ་དེ་དང་མཉམ་པ་འཇིག་རྟེན་གསུམ་ན་མེད། །</p>
        <p>利生回向菩提因，三世间无等彼善。</p>
        <p class="tibetan">བསོད་ནམས་དེ་ཡང་གསོག་དང་དེ་བཞིན་སྟོང་པ་དང་། །</p>
        <p class="tibetan">གསོབ་དང་ཡ་མ་བརླ་དང་སྙིང་པོ་མེད་ཤེས་པར། །</p>
        <p>了知此福不实空，虚无不真无实质，</p>
        <p class="tibetan">དེ་ལྟར་བདེ་གཤེགས་རྣམས་ཀྱི་ཤེས་རབ་སྤྱད་སྤྱོད་ན། །</p>
        <p class="tibetan">སྤྱོད་ཚེ་བསོད་ནམས་དཔག་ཏུ་མེད་པ་ཡོངས་སུ་འཛིན། །</p>
        <p>如是行持佛智行，行时引摄无量福。</p>
        <p class="tibetan">སངས་རྒྱས་ཀྱིས་བཤད་རབ་ཏུ་སྦྱར་ཞིང་རབ་བསྟན་པའི། །</p>
        <p class="tibetan">ཆོས་འདི་ཐམས་ཅད་བརྗོད་པ་ཙམ་དུ་ཟད་ཤེས་ན། །</p>
        <p>知佛略广详尽说，此一切法唯说已，</p>
        <p class="tibetan">བསྐལ་པ་བྱེ་བ་ཁྲག་ཁྲིག་མང་པོར་བརྗོད་བྱས་ཀྱང་། །</p>
        <p class="tibetan">ཆོས་ཀྱི་དབྱིངས་ལ་ཟད་པ་མེད་ཅིང་འཕེལ་བ་མེད། །</p>
        <p>俱胝那由他多劫，纵说法界无增灭。</p>
        <p class="tibetan">རྒྱལ་བ་རྣམས་ཀྱི་ཕ་རོལ་ཕྱིན་ཅེས་བྱ་བ་གང་། །</p>
        <p class="tibetan">ཆོས་དེ་རྣམས་ཀྱང་མིང་ཙམ་དུ་ནི་ཡོངས་སུ་བསྒྲགས། །</p>
        <p>所谓诸佛波罗蜜，诸法唯名普宣称，</p>
        <p class="tibetan">ཡོངས་བསྔོ་རློམ་སེམས་མེད་པའི་བྱང་ཆུབ་སེམས་དཔའ་ནི། །</p>
        <p class="tibetan">ཉམས་པ་མེད་ཅིང་སངས་རྒྱས་བྱང་ཆུབ་མཆོག་རེག་འགྱུར། །</p>
        <p>菩萨回向心无执，无失证佛胜菩提。</p>
        <p class="tibetan">འབྲུ་མར་སྙིང་པོ་འབར་བ་ཕྲད་པ་དང་པོ་ཡིས། །</p>
        <p class="tibetan">སྙིང་པོ་ཚིག་མིན་དེ་མེད་པར་ཡང་དེ་མི་ཚིག།</p>
        <p>如油酥火相遇时，非初焚油无不焚，</p>
        <p class="tibetan">མེ་ལྕེ་ཕྲད་པ་ཐ་མས་སྙིང་པོ་ཚིག་མིན་ལ། །</p>
        <p class="tibetan">མེ་ལྕེ་ཐ་མ་མེད་པར་སྙིང་པོ་ཚིག་མིན་ལྟར། །</p>
        <p>非触火焰末焚油，无末火焰不焚油。</p>
        <p class="tibetan">དང་པོའི་སེམས་ཀྱིས་བྱང་ཆུབ་མཆོག་རེག་མ་ཡིན་ལ། །</p>
        <p class="tibetan">དེ་མེད་པར་ཡང་དེ་ལ་རེག་པར་ནུས་མ་ཡིན། །</p>
        <p>非初心证胜菩提，无其不能证得彼，</p>
        <p class="tibetan">ཐ་མའི་སེམས་ཀྱིས་བྱང་ཆུབ་ཞི་བ་ཐོབ་མིན་ལ། །</p>
        <p class="tibetan">དེ་མེད་པར་ཡང་དེ་འཐོབ་ནུས་པ་མ་ཡིན་ནོ། །</p>
        <p>非末心得寂菩提，无其不能获得彼。</p>
        <p class="tibetan">ས་བོན་ལས་ནི་མྱུ་གུ་མེ་ཏོག་འབྲས་བུ་འབྱུང་། །</p>
        <p class="tibetan">དེ་ཡང་འགགས་ལ་ཤིང་ཡང་མེད་པ་དེ་མིན་ལྟར། །</p>
        <p>如由种生芽花果，彼灭树木非不存，</p>
        <p class="tibetan">དེ་བཞིན་དང་པོའི་སེམས་ཀྱང་བྱང་ཆུབ་རྒྱུ་ཡིན་ཏེ། །</p>
        <p class="tibetan">དེ་ཡང་འགགས་ལ་བྱང་ཆུབ་མེད་པ་དེ་མ་ཡིན། །</p>
        <p>初心亦是菩提因，彼灭菩提非不存。</p>
        <p class="tibetan">ས་བོན་རྙེད་ནས་འབྲུ་དང་ས་ལུ་ལ་སོགས་འབྱུང་། །</p>
        <p class="tibetan">དེ་ཡི་འབྲས་བུ་དེ་ལ་ཡོད་མིན་མེད་པའང་མིན། །</p>
        <p>有种生出谷稻等，彼果非有亦非无，</p>
        <p class="tibetan">རྒྱལ་བ་རྣམས་ཀྱི་བྱང་ཆུབ་འདི་ནི་འབྱུང་བར་འགྱུར། །</p>
        <p class="tibetan">དངོས་པོའི་རང་བཞིན་བྲལ་བས་སྒྱུ་མ་འབྱུང་བར་འགྱུར། །</p>
        <p>诸佛之此菩提生，离有实性虚幻生。</p>
        <p class="tibetan">ཆུ་ཡི་ཐིགས་པས་བུམ་པ་དང་པོ་ཐ་མའི་བར། །</p>
        <p class="tibetan">རིམ་གྱིས་ཉུང་ངུ་ཉུང་ངུས་དེ་ཡོངས་འགེངས་པ་ལྟར། །</p>
        <p>水滴满瓶始末间，涓涓必渐盈彼器，</p>
        <p class="tibetan">དེ་བཞིན་དང་པོའི་སེམས་ཀྱང་བྱང་ཆུབ་མཆོག་རྒྱུ་སྟེ། །</p>
        <p class="tibetan">རིམ་གྱིས་དཀར་པོའི་ཡོན་ཏན་རྫོགས་པའི་སངས་རྒྱས་འགྱུར། །</p>
        <p>初心亦胜菩提因，渐圆白法终成佛。</p>
        <p class="tibetan">སྟོང་པ་མཚན་མེད་སྨོན་པ་མེད་པར་ཆོས་སྤྱོད་ཅིང་། །</p>
        <p class="tibetan">མྱ་ངན་འདས་ལ་མི་རེག་མཚན་མར་མི་སྤྱོད་པ། །</p>
        <p>行空无相无愿法，不证涅槃不持相，</p>
        <p class="tibetan">དཔེར་ན་མཉན་པ་མཁས་པ་ཕར་འགྲོ་ཚུར་འགྲོ་ཡང་། །</p>
        <p class="tibetan">མཐའ་གཉིས་མི་གནས་རྒྱ་མཚོར་གནས་པ་མེད་པ་བཞིན། །</p>
        <p>犹如舟子善往来，不住两岸不住海。</p>
        <p class="tibetan">དེ་ལྟར་སྤྱོད་པའི་བྱང་ཆུབ་སེམས་དཔའ་འདི་སྙམ་བདག།</p>
        <p class="tibetan">སྟོབས་བཅུས་ལུང་བསྟན་བྱང་ཆུབ་རེག་འགྱུར་རློམ་སེམས་མེད། །</p>
        <p>如是行持之菩萨，无佛记证菩提想，</p>
        <p class="tibetan">འདི་ལ་ཅི་ཡང་མེད་ཅེས་བྱང་ཆུབ་སྐྲག་པ་མེད། །</p>
        <p class="tibetan">དེ་ལྟར་སྤྱོད་པ་བདེ་གཤེགས་ཤེས་རབ་སྤྱོད་པ་ཡིན། །</p>
        <p>此无菩提无畏惧，此行即行善逝智。</p>
        <p class="tibetan">འཇིག་རྟེན་དགོན་པའི་ལམ་དང་མུ་གེ་ནད་བཅས་པར། །</p>
        <p class="tibetan">མཐོང་ནས་སྐྲག་པ་མེད་ཅིང་དེ་ནས་གོ་གྱོན་ཏེ། །</p>
        <p>世间荒途饥馑疾，见而不惧披铠甲，</p>
        <p class="tibetan">ཕྱི་མའི་མུ་མཐའ་རྟག་ཏུ་བརྩོན་ཞིང་རབ་ཤེས་ནས། །</p>
        <p class="tibetan">ཡོངས་སུ་སྐྱོ་བའི་ཡིད་ནི་རྡུལ་ཙམ་སྐྱེད་མི་བྱེད། །</p>
        <p>后际恒勤尽了知，尘许不生厌倦意。</p>
        <p class="tibetan">བྱང་ཆུབ་སེམས་དཔའ་རྒྱལ་བའི་ཤེས་རབ་སྤྱོད་བྱེད་ལ། །</p>
        <p class="tibetan">ཕུང་པོ་འདི་དག་གདོད་ནས་སྟོང་ཞིང་སྐྱེ་མེད་ཤེས། །</p>
        <p>菩萨行持如来智，知蕴本空且无生，</p>
        <p class="tibetan">མཉམ་པར་མ་བཞག་སེམས་ཅན་ཁམས་ལ་སྙིང་རྗེ་འཇུག།</p>
        <p class="tibetan">བར་སྐབས་དེར་ཡང་སངས་རྒྱས་ཆོས་ལས་ཡོངས་མི་ཉམས། །</p>
        <p>未入定悲入有情，期间佛法不退失。</p>
        <p class="tibetan">དཔེར་ན་སྐྱེས་བུ་མཁས་པ་ཡོན་ཏན་ཀུན་ལྡན་ཞིང་། །</p>
        <p class="tibetan">སྟོབས་ལྡན་མི་ཐུབ་བརྩོན་བྱས་སྒྱུ་རྩལ་ཆོ་ག་ཤེས། །</p>
        <p>如有善巧诸德人，具力知技勤难事，</p>
        <p class="tibetan">འཕོང་དང་བཟོ་གནས་མང་པོའི་ཕ་རོལ་ཕྱིན་གྱུར་ཅིང་། །</p>
        <p class="tibetan">སྒྱུ་མ་སྒྲུབ་ཤེས་འགྲོ་དོན་རབ་ཏུ་འདོད་པ་ཞིག།</p>
        <p>投抛工巧臻究竟，知成幻术欲利生。</p>
        <p class="tibetan">ཕ་དང་མ་དང་ཆུང་མར་བཅས་པ་ཡོངས་བསྡུས་ནས། །</p>
        <p class="tibetan">དགྲ་བྱེད་མང་བ་དགོན་པའི་ལམ་ཏུ་ཕྱིན་པ་དང་། །</p>
        <p>偕同父母及妻子，行至众怨荒野路，</p>
        <p class="tibetan">དེ་ཡིས་དཔའ་ཞིང་བརྟུལ་ཕོད་སྐྱེས་བུ་མང་སྤྲུལ་ཏེ། །</p>
        <p class="tibetan">བདེ་བར་སོང་ཞིང་སླར་ཡང་ཁྱིམ་དུ་འོང་བ་ལྟར། །</p>
        <p>彼化勇敢众多士，安稳行程还家园。</p>
        <p class="tibetan">དེ་བཞིན་དེ་ཚེ་བྱང་ཆུབ་སེམས་དཔའ་མཁས་པ་ཡང་། །</p>
        <p class="tibetan">སེམས་ཅན་ཁམས་རྣམས་ཀུན་ཏུ་སྙིང་རྗེ་ཆེ་བསྐྱེད་ཅིང་། །</p>
        <p>尔时善巧之菩萨，于众生界生大悲，</p>
        <p class="tibetan">བདུད་བཞི་དག་དང་ས་གཉིས་ལས་ཀྱང་རབ་འདས་ནས། །</p>
        <p class="tibetan">ཏིང་འཛིན་མཆོག་ལ་གནས་ཤིང་བྱང་ཆུབ་རེག་མི་བྱེད། །</p>
        <p>尽越四魔及二地，住胜等持不证觉。</p>
        <p class="tibetan">མཁའ་ལ་རླུང་བརྟེན་དེ་ལ་ཆུ་ཡི་ཕུང་པོ་བརྟེན། །</p>
        <p class="tibetan">དེ་ལ་ས་ཆེན་འདི་བརྟེན་དེ་ལ་འགྲོ་བ་བརྟེན། །</p>
        <p>风依虚空水依彼，大地依彼生依地，</p>
        <p class="tibetan">སེམས་ཅན་ལས་ལ་སྤྱོད་པའི་རྒྱུ་ནི་དེ་འདྲ་སྟེ། །</p>
        <p class="tibetan">ནམ་མཁའ་གང་ལ་གནས་ཡིན་དོན་འདི་བསམ་པར་གྱིས། །</p>
        <p>有情造业因即此，虚空何住思此义。</p>
        <p class="tibetan">དེ་བཞིན་བྱང་ཆུབ་སེམས་དཔའ་སྟོང་པ་ཉིད་གནས་པ། །</p>
        <p class="tibetan">འགྲོ་ལ་སེམས་ཅན་ཤེས་པའི་སྨོན་ལམ་རྟེན་ཅན་གྱིས། །</p>
        <p>如是菩萨住空性，知有情愿作所依，</p>
        <p class="tibetan">བྱ་བ་རྣམ་པ་སྣ་ཚོགས་དུ་མ་སྟོན་བྱེད་ཅིང་། །</p>
        <p class="tibetan">མྱ་ངན་འདས་ལ་མི་རེག་སྟོང་པར་གནས་པ་མེད། །</p>
        <p>展现众多种种事，不证涅槃不住空。</p>
        <p class="tibetan">གང་གི་ཚེ་ན་བྱང་ཆུབ་སེམས་དཔའ་མཁས་གསལ་བ། །</p>
        <p class="tibetan">སྟོང་པ་ཞི་བའི་ཏིང་འཛིན་དམ་པ་འདི་སྤྱོད་པ། །</p>
        <p>何时菩萨明而知，行此空寂妙等持，</p>
        <p class="tibetan">བར་སྐབས་དེར་ནི་མཚན་མ་རབ་ཏུ་སྒོམ་མི་བྱེད། །</p>
        <p class="tibetan">མཚན་མ་མེད་པར་གནས་ཤིང་ཞི་ལ་རབ་ཞི་སྤྱོད། །</p>
        <p>其间全然不修相，住无相寂最寂行。</p>
        <p class="tibetan">བར་སྣང་འཕུར་བའི་བྱ་ལ་གནས་ཡོད་མ་ཡིན་ཏེ། །</p>
        <p class="tibetan">དེ་ན་གནས་པ་མ་ཡིན་ས་ལ་ལྟུང་མི་འགྱུར། །</p>
        <p>如飞虚空鸟无处，非住于彼不堕地，</p>
        <p class="tibetan">དེ་ལྟར་བྱང་ཆུབ་སེམས་དཔའ་རྣམ་ཐར་སྒོར་སྤྱོད་པ། །</p>
        <p class="tibetan">མྱ་ངན་འདས་ལ་མི་རེག་མཚན་མར་སྤྱོད་མ་ཡིན།</p>
        <p>菩萨行持解脱门，不证涅槃不持相。</p>
        <p class="tibetan">དཔེར་ན་འཕོང་བསླབས་སྐྱེས་བུས་གནམ་དུ་མདའ་འཕངས་ཏེ། །</p>
        <p class="tibetan">མདའ་གཞན་དག་ནི་ཕྱི་བཞིན་རྒྱུད་མར་ལྟོང་བཏགས་ནས། །</p>
        <p>如学箭法空射箭，余箭随后不间断，</p>
        <p class="tibetan">སྔ་མའི་མདའ་དེ་ས་ལ་ལྟུང་བའི་སྐབས་མི་རྙེད། །</p>
        <p class="tibetan">མི་དེ་འདོད་ན་མདའ་དེ་ས་ལ་ལྟུང་བར་འགྱུར། །</p>
        <p>前箭不得落地机，彼人想时箭坠地。</p>
        <p class="tibetan">དེ་ལྟར་ཤེས་རབ་ཕ་རོལ་ཕྱིན་པ་མཆོག་སྤྱོད་པ། །</p>
        <p class="tibetan">ཤེས་རབ་ཐབས་སྟོབས་རྫུ་འཕྲུལ་གྱིས་ནི་རྣམ་སྤྱོད་པ། །</p>
        <p>如是行持胜般若，智方便力神变行，</p>
        <p class="tibetan">དེ་དག་དགེ་བའི་རྩ་བ་ཇི་སྲིད་མ་རྫོགས་པར། །</p>
        <p class="tibetan">དེ་སྲིད་སྟོང་ཉིད་དམ་པ་དེ་ནི་ཐོབ་མི་བྱེད། །</p>
        <p>彼等善根未圆满，期间不得妙空性。</p>
        <p class="tibetan">དཔེར་ན་དགེ་སློང་རྫུ་འཕྲུལ་སྟོབས་མཆོག་ལྡན་པ་ཞིག།</p>
        <p class="tibetan">ནམ་མཁར་གནས་ཏེ་ཅིག་ཅར་ཆོ་འཕྲུལ་རྣམ་པར་འཕྲུལ། །</p>
        <p>如比丘具神变力，住空顿时显神奇，</p>
        <p class="tibetan">འགྲོ་དང་འཆག་པ་དང་ནི་ཉལ་དང་འདུག་པ་སྟོན། །</p>
        <p class="tibetan">དེ་ནི་སྐྱོ་བ་མེད་ཅིང་དེ་ལ་དུབ་པ་མེད། །</p>
        <p>行住坐卧四威仪，彼无厌烦无疲倦。</p>
        <p class="tibetan">དེ་བཞིན་བྱང་ཆུབ་སེམས་དཔའ་མཁས་པ་སྟོང་གནས་ཤིང་། །</p>
        <p class="tibetan">ཡེ་ཤེས་རྫུ་འཕྲུལ་ཕ་རོལ་སོན་ལ་གནས་པ་མེད། །</p>
        <p>聪睿菩萨住空性，智神变竟无有住，</p>
        <p class="tibetan">འགྲོ་བ་དག་ལ་བྱ་བ་རྣམ་པ་མཐའ་ཡས་སྟོན། །</p>
        <p class="tibetan">བསྐལ་པ་བྱེ་བར་སྐྱོ་བ་མེད་ཅིང་དུབ་པ་མེད། །</p>
        <p>为众生现无边事，俱胝劫间无疲厌。</p>
        <p class="tibetan">དཔེར་ན་མི་འགའ་གཡང་ས་ཆེན་པོར་འཇུག་བྱེད་ཅིང་། །</p>
        <p class="tibetan">ལག་པ་གཉིས་ཀས་གདུགས་གཉིས་འཛིན་ཅིང་ནམ་མཁའ་ལ། །</p>
        <p>如人处于大悬崖，双手撑伞空中跃，</p>
        <p class="tibetan">མཆོང་བར་བྱེད་ཅིང་གཡང་ས་ཆེན་པོར་ལུས་བོར་ནས། །</p>
        <p class="tibetan">ལྟུང་བར་མི་འགྱུར་ཇི་སྲིད་དེར་ནི་འགྲོ་བར་འགྱུར། །</p>
        <p>身体下落不坠入，大深渊底直行进。</p>
        <p class="tibetan">དེ་བཞིན་བྱང་ཆུབ་སེམས་དཔའ་མཁས་པ་སྙིང་རྗེར་གནས། །</p>
        <p class="tibetan">ཐབས་དང་ཤེས་རབ་གཉིས་ཀྱི་གདུགས་ནི་ཡོངས་བཟུང་སྟེ། །</p>
        <p>具有智悲之菩萨，手握方便智慧伞，</p>
        <p class="tibetan">ཆོས་རྣམས་སྟོང་པ་མཚན་མེད་སྨོན་པ་མེད་རྟོགས་ཅིང་། །</p>
        <p class="tibetan">མྱ་ངན་འདས་ལ་རེག་པ་མེད་ལ་ཆོས་ཀྱང་མཐོང་། །</p>
        <p>悟法空性无相愿，不证涅槃法亦见。</p>
        <p class="tibetan">དཔེར་ན་རིན་ཆེན་འདོད་པ་རིན་ཆེན་གླིང་སོང་སྟེ། །</p>
        <p class="tibetan">རིན་ཆེན་རྙེད་ནས་ཕྱིར་ཡང་ཁྱིམ་དུ་འོང་འགྱུར་བ། །</p>
        <p>如欲珍宝赴宝洲，已得珍宝返家中，</p>
        <p class="tibetan">དེར་ནི་དེད་དཔོན་འབའ་ཞིག་བདེ་བར་འཚོ་བྱེད་ཅིང་། །</p>
        <p class="tibetan">གཉེན་བཤེས་ཚོགས་ཡིད་མི་བདེར་འཇོག་པ་མིན་པ་ལྟར། །</p>
        <p>商主非独以安生，令亲友众不悦意。</p>
        <p class="tibetan">དེ་བཞིན་བྱང་ཆུབ་སེམས་དཔའ་སྟོང་ཉིད་རིན་ཆེན་གྱི། །</p>
        <p class="tibetan">གླིང་དུ་སོང་སྟེ་བསམ་གཏན་དབང་པོ་སྟོབས་ཐོབ་པ། །</p>
        <p>菩萨诣至空宝洲，获得禅定根及力，</p>
        <p class="tibetan">མྱ་ངན་འདས་ལ་རེག་པ་འབའ་ཞིག་མངོན་དགའ་ཞིང་། །</p>
        <p class="tibetan">སེམས་ཅན་སྡུག་བསྔལ་ཡིད་དུ་འཇོག་པར་འགྱུར་མ་ཡིན། །</p>
        <p>不喜独自证涅槃，而令众生心忧苦。</p>
        <p class="tibetan">དཔེར་ན་དོན་གཉེར་ཚོང་པ་རྒྱུས་ཤེས་བྱ་བའི་ཕྱིར། །</p>
        <p class="tibetan">བར་གྱི་གྲོང་ཁྱེར་གྲོང་རྡལ་གྲོང་གང་ཡིན་པར་འགྲོ།</p>
        <p>如求利商熟知故，中经都市城邑村，</p>
        <p class="tibetan">དེར་ཡང་མི་གནས་རིན་ཆེན་གླིང་དུའང་མི་གནས་ལ། །</p>
        <p class="tibetan">རིག་པ་ཁྱིམ་དུ་མི་གནས་ལམ་ལ་མཁས་པར་འགྱུར། །</p>
        <p>不住彼处及宝洲，知不住家通路途。</p>
        <p class="tibetan">དེ་བཞིན་བྱང་ཆུབ་སེམས་དཔའ་གསལ་ཏེ་ཉན་ཐོས་དང་། །</p>
        <p class="tibetan">རང་རྒྱལ་རྣམས་ཀྱི་ཤེས་པ་རྣམ་གྲོལ་ཀུན་ལ་མཁས། །</p>
        <p>明了菩萨则通晓，声闻独觉智解脱，</p>
        <p class="tibetan">དེ་ལ་མི་གནས་སངས་རྒྱས་ཡེ་ཤེས་གནས་མ་ཡིན། །</p>
        <p class="tibetan">འདུས་མ་བྱས་ལ་མི་གནས་ལམ་གྱི་ཚུལ་ཤེས་ཡིན། །</p>
        <p>不住于彼及佛智，不住无为解道理。</p>
        <p class="tibetan">གང་ཚེ་འགྲོ་ལ་བྱམས་པ་རྗེས་སུ་འབྲེལ་བྱས་ནས། །</p>
        <p class="tibetan">ཏིང་འཛིན་སྟོང་པ་མཚན་མེད་སྨོན་པ་མེད་སྤྱོད་པ། །</p>
        <p>何时慈心结缘众，行空无相愿等持，</p>
        <p class="tibetan">དེ་ནི་མྱ་ངན་འདས་པ་ཐོབ་པར་འགྱུར་ཞེ་འམ། །</p>
        <p class="tibetan">འདུས་བྱས་ཡིན་པར་གདགས་ནུས་དེ་ནི་གནས་མེད་དོ། །</p>
        <p>彼者既不获涅槃，亦不可立有为处。</p>
        <p class="tibetan">དཔེར་ན་སྤྲུལ་པའི་མི་ལུས་མི་སྣང་མ་ཡིན་ཞིང་། །</p>
        <p class="tibetan">དེ་ནི་མིང་གིས་ཀྱང་ནི་གདགས་པར་ནུས་པ་ལྟར། །</p>
        <p>如化人身非不现，彼以名称亦能立，</p>
        <p class="tibetan">དེ་བཞིན་བྱང་ཆུབ་སེམས་དཔའ་རྣམ་ཐར་སྒོར་སྤྱོད་པ། །</p>
        <p class="tibetan">དེ་ནི་མིང་གིས་ཀྱང་ནི་གདགས་པར་ནུས་པ་ཡིན། །</p>
        <p>行解脱门之菩萨，彼以名称亦能立。</p>
        <p class="tibetan">གལ་ཏེ་སྤྱོད་པ་དང་ནི་དབང་པོ་ཡོངས་དྲིས་ལ། །</p>
        <p class="tibetan">བྱང་ཆུབ་སེམས་དཔའ་སྟོང་པ་མཚན་མ་མེད་པའི་ཆོས། །</p>
        <p>若问行为以及根，菩萨不说空无相，</p>
        <p class="tibetan">ཡོངས་སུ་མི་སྟོན་ཕྱིར་མི་ལྡོག་པ་ས་ཡི་ཆོས། །</p>
        <p class="tibetan">མི་འཆད་དེ་ནི་ལུང་མ་བསྟན་པ་ཡིན་རིག་བྱ། །</p>
        <p>不讲不退转地法，知彼尚未得授记。</p>
    </div>
    <div class="note right">
        <p class="tibetan">སྐབས་བཞི་པའོ། །</p>
        <p>第四品终</p>
    </div>
    <div class="jisong">
        <p class="tibetan">དགྲ་བཅོམ་ས་དང་རྐྱེན་གྱི་སངས་རྒྱས་ཡེ་ཤེས་དང་། །</p>
        <p class="tibetan">ཁམས་གསུམ་དག་ན་རྨི་ལམ་ན་ཡང་མི་འདོད་ཅིང་། །</p>
        <p>罗汉地及缘觉智，三界梦中亦不希，</p>
        <p class="tibetan">སངས་རྒྱས་རྣམས་མཐོང་འགྲོ་ལ་ཆོས་ཀྱང་སྟོན་བྱེད་པ། །</p>
        <p class="tibetan">དེ་ནི་མི་ལྡོག་ལུང་བསྟན་ཡིན་པར་རིག་པར་བྱ། །</p>
        <p>见佛亦为众说法，知彼得不退转记。</p>
        <p class="tibetan">རྨི་ལམ་ན་ནི་སེམས་ཅན་ངན་སོང་གསུམ་གནས་མཐོང་། །</p>
        <p class="tibetan">སྐད་ཅིག་དེ་ལ་ངན་སོང་རྒྱུན་གཅོད་སྨོན་ལམ་འདེབས། །</p>
        <p>梦见有情三恶趣，刹那发愿断恶趣，</p>
        <p class="tibetan">བདེན་པའི་བྱིན་གྱི་རླབས་ཀྱིས་མེ་ཡི་ཕུང་པོ་ཞི། །</p>
        <p class="tibetan">དེ་ནི་མི་ལྡོག་ལུང་བསྟན་ཡིན་པར་རིག་པར་བྱ། །</p>
        <p>谛实加持熄烈火，知彼得不退转记。</p>
        <p class="tibetan">མི་ཡི་འཇིག་རྟེན་འབྱུང་པོའི་གདོན་དང་ནད་མང་བ། །</p>
        <p class="tibetan">ཕན་དང་སྙིང་བརྩེར་ལྡན་པའི་བདེན་པའི་བྱིན་གྱིས་ཞི། །</p>
        <p>人间鬼魅疾病多，利悲谛实加持息，</p>
        <p class="tibetan">འོན་ཀྱང་རློམ་སེམས་མེད་ཅིང་ང་རྒྱལ་སྐྱེ་མེད་པ། །</p>
        <p class="tibetan">དེ་ནི་མི་ལྡོག་ལུང་བསྟན་ཡིན་པར་རིག་པར་བྱ། །</p>
        <p>而无执心不生慢，知彼得不退转记。</p>
        <p class="tibetan">ཅི་སྟེ་དེ་ནི་བདེན་པའི་བྱིན་རླབས་སྣ་ཚོགས་དག།</p>
        <p class="tibetan">འབྱོར་པས་བདག་ལུང་བསྟན་སྙམ་རློམ་སེམས་འབྱུང་བ་འམ། །</p>
        <p>自在种种谛加持，我得授记起慢心，</p>
        <p class="tibetan">གལ་ཏེ་བྱང་ཆུབ་སེམས་དཔའ་གཞན་གྱིས་ལུང་བསྟན་རློམ། །</p>
        <p class="tibetan">རློམ་སེམས་གནས་པ་དེ་ནི་བློ་ཆུང་ཤེས་པར་བྱ། །</p>
        <p>执余菩萨予授记，当知住慢智浅薄。</p>
        <p class="tibetan">མིང་གི་གཞི་ལས་བདུད་ནི་ཉེ་བར་འོངས་གྱུར་ནས། །</p>
        <p class="tibetan">འདི་སྐད་སྨྲས་ཏེ་འདི་ནི་ཁྱོད་དང་ཕ་མ་དང་། །</p>
        <p>名因生魔至近前，说此即汝及父母，</p>
        <p class="tibetan">ཁྱོད་ཀྱི་བདུན་མེས་རྒྱུད་ཀྱི་བར་གྱི་མིང་ཡིན་ཞིང་། །</p>
        <p class="tibetan">གང་ཚེ་ཁྱོད་ནི་སངས་རྒྱས་འགྱུར་བའི་མིང་འདི་ཡིན། །</p>
        <p>汝祖七代之间名，汝成佛号乃是此。</p>
        <p class="tibetan">སྦྱངས་སྡོམ་རྣལ་འབྱོར་ལྡན་པ་ཅི་འདྲ་འབྱུང་འགྱུར་ལ། །</p>
        <p class="tibetan">ཁྱོད་སྔོན་ཡོན་ཏན་ཚུལ་ཡང་འདི་འདྲའོ་ཞེས་བརྗོད་དེ། །</p>
        <p>头陀戒行如何得，汝昔功德亦如是，</p>
        <p class="tibetan">དེ་སྐད་གང་ཐོས་རློམ་སེམས་བྱང་ཆུབ་སེམས་དཔའ་ནི། །</p>
        <p class="tibetan">བདུད་ཀྱིས་ཡོངས་སུ་བསླང་ཞིང་བློ་ཆུང་རིག་པར་བྱ། །</p>
        <p>闻此骄慢之菩萨，当知着魔智浅薄。</p>
        <p class="tibetan">རབ་ཏུ་དབེན་པའི་གྲོང་དང་གྲོང་ཁྱེར་རི་སུལ་དང་། །</p>
        <p class="tibetan">དགོན་པ་དབེན་པའི་ནགས་ཁྲོད་རབ་ཏུ་སྟེན་བྱེད་ཅིང་། །</p>
        <p>依于极静村落城，深山静林阿兰若，</p>
        <p class="tibetan">བདག་བསྟོད་གཞན་ལ་སྨོད་པའི་བྱང་ཆུབ་སེམས་དཔའ་ནི། །</p>
        <p class="tibetan">བདུད་ཀྱིས་ཡོངས་སུ་བསླང་ཞིང་བློ་ཆུང་རིག་པར་བྱ། །</p>
        <p>自赞毁他之菩萨，当知着魔智浅薄。</p>
        <p class="tibetan">རྟག་ཏུ་གྲོང་དང་ཡུལ་འཁོར་གྲོང་རྡལ་གནས་བྱེད་ཅིང་། །</p>
        <p class="tibetan">སེམས་ཅན་སྨིན་བྱེད་བྱང་ཆུབ་བརྩོན་པ་མ་གཏོགས་པ། །</p>
        <p>常居村落都城邑，成熟有情勤菩提，</p>
        <p class="tibetan">དེ་ནི་དགྲ་བཅོམ་རང་རྒྱལ་འདོད་པ་གཞར་མི་བསྐྱེད། །</p>
        <p class="tibetan">འདི་ནི་བདེ་བར་གཤེགས་པའི་སྲས་ཀྱི་དབེན་པར་གསུངས། །</p>
        <p>不求罗汉独觉地，此谓佛子之寂静。</p>
        <p class="tibetan">གང་ཞིག་དཔག་ཚད་ལྔ་བརྒྱ་ཡོད་པའི་རི་ཡི་སུལ། །</p>
        <p class="tibetan">སྦྲུལ་གྱིས་གང་བར་ལོ་མང་བྱེ་བར་གནས་བྱེད་ཀྱང་། །</p>
        <p>五百由旬之深山，布满蛇处住多年，</p>
        <p class="tibetan">དབེན་པ་འདི་མི་ཤེས་པའི་བྱང་ཆུབ་སེམས་དཔའ་དེ། །</p>
        <p class="tibetan">ལྷག་པའི་ང་རྒྱལ་རྙེད་ནས་འདྲེ་བར་གནས་པ་ཡིན། །</p>
        <p>不知寂静之菩萨，得增上慢杂而居。</p>
        <p class="tibetan">བྱང་ཆུབ་སེམས་དཔའ་འགྲོ་བའི་དོན་བརྩོན་བསམ་གཏན་དང་། །</p>
        <p class="tibetan">སྟོབས་དང་དབང་པོ་རྣམ་ཐར་ཏིང་འཛིན་ཐོབ་དེ་ལ། །</p>
        <p>菩萨勤利众生得，禅力解脱根等持。</p>
        <p class="tibetan">འདི་ནི་དགོན་དབེན་སྤྱོད་པ་མིན་སྙམ་བརྙས་བྱེད་པ། །</p>
        <p class="tibetan">དེ་ནི་བདུད་ཀྱི་སྤྱོད་ཡུལ་གནས་ཞེས་རྒྱལ་བས་གསུངས། །</p>
        <p>轻思此非行寂静，佛说彼住魔行境。</p>
        <p class="tibetan">གང་ཞིག་གྲོང་ངམ་འོན་ཏེ་དགོན་པར་གནས་ཀྱང་རུང་། །</p>
        <p class="tibetan">ཐེག་པ་གཉིས་ཀྱི་སེམས་བྲལ་བྱང་ཆུབ་མཆོག་ངེས་ན། །</p>
        <p>于住村落或静处，离二乘心定大觉，</p>
        <p class="tibetan">འདི་ནི་འགྲོ་དོན་བཞུགས་པ་རྣམས་ཀྱི་དབེན་པ་སྟེ། །</p>
        <p class="tibetan">བྱང་ཆུབ་སེམས་དཔའ་དྲོད་སྙོམས་དེ་ནི་བདག་ཉིད་ཉམས། །</p>
        <p>利生寂静之菩萨，妄念揣度坏自己。</p>
        <p class="tibetan">དེ་ལྟ་བས་ན་བྱང་ཆུབ་དམ་པ་ཚོལ་བ་ཡི། །</p>
        <p class="tibetan">བསམ་པ་དྲག་ལྡན་མཁས་པས་ང་རྒྱལ་ངེས་བཅོམ་སྟེ། །</p>
        <p>故勇意寻妙菩提，善巧必定摧我慢，</p>
        <p class="tibetan">ནད་པའི་ཚོགས་ཀྱིས་གསོ་ཕྱིར་སྨན་པ་བསྟེན་པ་ལྟར། །</p>
        <p class="tibetan">གཡེལ་བ་མེད་པར་དགེ་བའི་བཤེས་གཉེན་བསྟེན་པར་བྱ། །</p>
        <p>如患为愈依良医，无懈怠依善知识。</p>
        <p class="tibetan">སངས་རྒྱས་བྱང་ཆུབ་མཆོག་ཞུགས་བྱང་ཆུབ་སེམས་དཔའ་དག།</p>
        <p class="tibetan">ཕ་རོལ་ཕྱིན་དང་བཅས་ཏེ་དགེ་བའི་བཤེས་སུ་བསྟེན། །</p>
        <p>菩萨入佛大菩提，具波罗蜜依善师，</p>
        <p class="tibetan">དེ་དག་རྗེས་སུ་སྟོན་བྱེད་འདི་ནི་བསྒྲུབ་པའི་ས། །</p>
        <p class="tibetan">རྒྱུ་རྣམ་གཉིས་ཀྱིས་སངས་རྒྱས་བྱང་ཆུབ་མྱུར་དུ་རྟོགས། །</p>
        <p>随彼等说修行地，二因速证佛菩提。</p>
        <p class="tibetan">རྒྱལ་བ་འདས་དང་མ་བྱོན་ཕྱོགས་བཅུ་གང་བཞུགས་པ། །</p>
        <p class="tibetan">ཀུན་ལམ་ཕ་རོལ་ཕྱིན་པ་འདི་ཡིན་གཞན་མ་ཡིན། །</p>
        <p>过去未来十方佛，道皆般若非余者，</p>
        <p class="tibetan">ཕ་རོལ་ཕྱིན་འདི་བྱང་ཆུབ་མཆོག་ལ་ཞུགས་རྣམས་ཀྱི། །</p>
        <p class="tibetan">གསལ་དང་སྒྲོན་དང་སྣང་དང་སྟོན་མཆོག་ཡིན་ཞེས་བཤད། །</p>
        <p>此度是入大菩提，光灯日轮胜导师。</p>
        <p class="tibetan">ཇི་ལྟར་ཤེས་རབ་ཕ་རོལ་ཕྱིན་པ་མཚན་ཉིད་སྟོང་། །</p>
        <p class="tibetan">ཆོས་འདི་ཐམས་ཅད་མཚན་ཉིད་དེ་དང་འདྲར་ཤེས་ཤིང་། །</p>
        <p>犹如般若法相空，知诸法相与彼同，</p>
        <p class="tibetan">ཆོས་རྣམས་སྟོང་ཞིང་མཚན་མ་མེད་པར་རབ་ཤེས་ན། །</p>
        <p class="tibetan">དེ་ལྟར་སྤྱོད་པ་བདེ་གཤེགས་ཤེས་རབ་སྤྱོད་པ་ཡིན། །</p>
        <p>尽晓万法空无相，此行即行善逝智。</p>
        <p class="tibetan">སེམས་ཅན་ཡོངས་སུ་ལྟོག་པས་ཟས་ལ་འདོད་བྱེད་ཅིང་། །</p>
        <p class="tibetan">འཁོར་བར་ཆགས་པའི་ཡིད་དང་ལྡན་རྣམས་རྟག་ཏུ་འཁོར། །</p>
        <p>众生妄执欲求食，贪轮回意恒流转，</p>
        <p class="tibetan">བདག་དང་བདག་གི་ཆོས་གཉིས་ཡང་དག་མིན་སྟོང་སྟེ། །</p>
        <p class="tibetan">བྱིས་པ་བདག་ཉིད་ཀྱིས་ནི་མཁའ་ལ་མདུད་པ་བོར། །</p>
        <p>我我所法非真空，凡愚虚空打疙瘩。</p>
        <p class="tibetan">དཔེར་ན་དོགས་པའི་འདུ་ཤེས་ཀྱིས་ནི་དུག་ལངས་པ། །</p>
        <p class="tibetan">དུག་དེ་ཁོང་དུ་སོང་བ་མེད་ཀྱང་བརྒྱལ་བར་འགྱུར། །</p>
        <p>如顾虑想引发毒，毒未入内而昏迷，</p>
        <p class="tibetan">དེ་བཞིན་བྱིས་པ་བདག་དང་བདག་གིར་ཁས་ལེན་པ། །</p>
        <p class="tibetan">བདག་དེར་འདུ་ཤེས་ཡང་དག་མིན་རྟོག་སྐྱེ་ཞིང་འཆི། །</p>
        <p>凡愚执我许我所，我想非真念生死。</p>
        <p class="tibetan">ཇི་ལྟར་འཛིན་པ་དེ་ལྟར་ཀུན་ནས་ཉོན་མོངས་བསྟན། །</p>
        <p class="tibetan">བདག་དང་བདག་གིར་མི་དམིགས་རྣམ་པར་བྱང་བར་གསུངས། །</p>
        <p>如是执著说染污，无我我所说清净，</p>
        <p class="tibetan">འདི་ལ་གང་ཡང་ཉོན་མོངས་རྣམ་དག་འགྱུར་མེད་པར། །</p>
        <p class="tibetan">བྱང་ཆུབ་སེམས་དཔས་ཤེས་རབ་ཕ་རོལ་ཕྱིན་པ་རྟོགས། །</p>
        <p>此无成为染与净，菩萨证悟智慧度。</p>
        <p class="tibetan">འཛམ་བུའི་གླིང་ན་སེམས་ཅན་ཇི་སྙེད་མ་ལུས་པ། །</p>
        <p class="tibetan">དེ་དག་ཐམས་ཅད་བྱང་ཆུབ་མཆོག་ཏུ་སེམས་བསྐྱེད་ནས། །</p>
        <p>赡洲尽其有众生，无余发胜菩提心，</p>
        <p class="tibetan">ལོ་སྟོང་བྱེ་བ་མང་པོར་སྦྱིན་པ་བྱིན་བྱས་ལ། །</p>
        <p class="tibetan">ཀུན་ཀྱང་འགྲོ་བའི་དོན་ཕྱིར་བྱང་ཆུབ་རྒྱུར་བསྔོ་ཡང་། །</p>
        <p>俱胝千年作布施，利生回向菩提因。</p>
        <p class="tibetan">གང་ཞིག་ཤེས་རབ་ཕ་རོལ་ཕྱིན་ལ་མངོན་བརྩོན་པ། །</p>
        <p class="tibetan">ཐ་ན་ཉི་མ་གཅིག་ཅིག་རྗེས་སུ་མཐུན་བྱེད་ན། །</p>
        <p>何人精进于般若，甚至一日随同行，</p>
        <p class="tibetan">དེ་ལ་སྦྱིན་པའི་ཕུང་པོས་བསོད་ནམས་ཆར་མི་ཕོད། །</p>
        <p class="tibetan">དེ་ཕྱིར་གཡེལ་མེད་རྟག་ཏུ་ཤེས་རབ་འཇུག་པར་བྱ། །</p>
        <p>布施福蕴不及彼，故当不懈恒入智。</p>
        <p class="tibetan">ཤེས་རབ་ཕ་རོལ་ཕྱིན་མཆོག་སྤྱོད་པའི་རྣལ་འབྱོར་པ། །</p>
        <p class="tibetan">སྙིང་རྗེ་ཆེན་པོ་བསྐྱེད་ཅིང་སེམས་ཅན་འདུ་ཤེས་མེད། །</p>
        <p>行胜般若瑜伽者，起大悲无众生想，</p>
        <p class="tibetan">དེ་ཚེ་མཁས་པ་འགྲོ་བ་ཀུན་གྱི་སྦྱིན་གནས་འགྱུར། །</p>
        <p class="tibetan">རྟག་ཏུ་ཡུལ་འཁོར་བསོད་སྙོམས་དོན་ཡོད་ཡོངས་སུ་སྤྱོད། །</p>
        <p>时智者成众应供，恒行乞食具实义。</p>
        <p class="tibetan">བྱང་ཆུབ་སེམས་དཔའ་གང་འདིར་ཡུན་རིང་འབྲེལ་བ་ཡི། །</p>
        <p class="tibetan">ལྷ་མི་ངན་སོང་གསུམ་གྱི་སེམས་ཅན་དགྲོལ་བའི་ཕྱིར། །</p>
        <p>菩萨为度长结缘，人天三途之众生，</p>
        <p class="tibetan">ལམ་ཡང་ཕ་རོལ་སེམས་ཅན་ཁམས་ལ་སྟོན་འདོད་པས། །</p>
        <p class="tibetan">ཉིན་མཚན་ཤེས་རབ་ཕ་རོལ་ཕྱིན་ལ་བརྩོན་པར་བྱ། །</p>
        <p>大道彼岸欲示众，昼夜精进行般若。</p>
        <p class="tibetan">མི་ཞིག་སྔོན་ཆད་མ་རྙེད་པ་ཡི་རིན་ཆེན་མཆོག།</p>
        <p class="tibetan">དུས་གཞན་ཞིག་ན་རྙེད་པར་གྱུར་ཏེ་དགའ་བ་ལས། །</p>
        <p>人昔未得之至宝，别时已获心欢喜，</p>
        <p class="tibetan">རྙེད་མ་ཐག་ཏུ་བག་མེད་གྱུར་ཏེ་སྟོར་ན་ནི། །</p>
        <p class="tibetan">སྟོར་བས་རིན་ཆེན་མངོན་འདོད་རྟག་ཏུ་སྡུག་བསྔལ་ལོ། །</p>
        <p>得即不慎已遗失，失而求宝恒忧苦。</p>
        <p class="tibetan">དེ་ལྟར་བྱང་ཆུབ་མཆོག་ཞུགས་རིན་ཆེན་ལྟ་བུ་ཡི། །</p>
        <p class="tibetan">ཤེས་རབ་ཕ་རོལ་ཕྱིན་ལ་རྣལ་འབྱོར་དོར་མི་བྱ། །</p>
        <p>如是趋入大菩提，如宝般若行莫弃，</p>
        <p class="tibetan">རིན་ཆེན་རྙེད་ནས་བླངས་ཏེ་རབ་ཏུ་བརྩོན་དཀྲིས་ནས། །</p>
        <p class="tibetan">མྱུར་དུ་འགྲོ་བར་བྱེད་པ་ཞི་བར་འགྱུར་བ་བཞིན། །</p>
        <p>如获宝取勤缠裹，疾速而行消忧苦。</p>
        <p class="tibetan">ཉི་མ་སྤྲིན་དང་བྲལ་བའི་འོད་ཟེར་དྲ་བ་ཅན། །</p>
        <p class="tibetan">མུན་ནག་འཐིབས་པོའི་མུན་པ་ཐམས་ཅད་འཇོམས་འཆར་བ། །</p>
        <p>如离云日光灿灿，驱散所有重重暗，</p>
        <p class="tibetan">སྲིན་བུ་མེ་ཁྱེར་སྲོག་ཆགས་འབྱུང་པོ་ཐམས་ཅད་དང་། །</p>
        <p class="tibetan">སྐར་མའི་ཚོགས་དང་ཟླ་བའི་འོད་ཀུན་ཟིལ་གྱིས་གནོན། །</p>
        <p>映蔽一切萤火虫，含生群星明月光。</p>
        <p class="tibetan">དེ་བཞིན་བྱང་ཆུབ་སེམས་དཔའ་ཤེས་རབ་ཕ་རོལ་ཕྱིན། །</p>
        <p class="tibetan">མཆོག་སྤྱོད་སྟོང་པ་དང་ནི་མཚན་མ་མེད་སྤྱོད་པ། །</p>
        <p>行胜般若之菩萨，善行空性及无相，</p>
        <p class="tibetan">མཁས་པས་ལྟ་བའི་འཐིབས་པོ་བཅོམ་ནས་འགྲོ་ཀུན་དང་། །</p>
        <p class="tibetan">དགྲ་བཅོམ་རང་རྒྱལ་བྱང་ཆུབ་སེམས་མང་ཟིལ་གྱིས་གནོན། །</p>
        <p>摧见浓暗胜众生，罗汉独觉多菩萨。</p>
        <p class="tibetan">དཔེར་ན་རྒྱལ་པོའི་བུ་ཞིག་ནོར་གཏོང་དོན་འདོད་པ། །</p>
        <p class="tibetan">ཀུན་གྱི་གཙོ་བོར་གྱུར་ཏེ་མངོན་པར་འགྲོ་བྱ་འོས། །</p>
        <p>王子施财欲实义，成众尊主乐亲近，</p>
        <p class="tibetan">འདི་ནི་ད་ལྟ་ན་ཡང་སེམས་ཅན་མང་དགའ་བྱེད། །</p>
        <p class="tibetan">ཐབས་ཐོབ་གྱུར་ཏེ་རྒྱལ་སྲིད་གནས་ན་སྨོས་ཅི་དགོས། །</p>
        <p>此今尚令群生悦，得势在位何须说？</p>
        <p class="tibetan">དེ་ལྟར་ཤེས་རབ་སྤྱོད་མཁས་བྱང་ཆུབ་སེམས་དཔའ་ཡང་། །</p>
        <p class="tibetan">བདུད་རྩི་སྦྱིན་པར་བྱེད་ཅིངལྷ་་དང་མི་རྣམས་དགའ། །</p>
        <p>如是巧行智菩萨，施甘露令人天喜，</p>
        <p class="tibetan">འདི་ནི་དེ་ལྟ་ན་ཡང་སེམས་ཅན་མང་ཕན་བརྩོན། །</p>
        <p class="tibetan">ཆོས་ཀྱི་རྒྱལ་པོར་གནས་པར་གྱུར་ན་སྨོས་ཅི་དགོས། །</p>
        <p>此今尚勤利群生，住法王位何须说？</p>
        <p class="tibetan">དེ་ཡི་ཚེ་ན་བདུད་ནི་ཟུག་རྔུ་ལྡན་པར་འགྱུར། །</p>
        <p class="tibetan">མྱ་ངན་ཉམ་ཐག་སྡུག་བསྔལ་ཡིད་མི་བདེ་ཉམ་ཆུང་། །</p>
        <p>尔时恶魔怀刺痛，忧凄苦恼气焰消，</p>
        <p class="tibetan">ཇི་ལྟར་བྱང་ཆུབ་སེམས་དཔའ་འདི་ཡིད་ནུར་འགྱུར་ཞེས། །</p>
        <p class="tibetan">འཇིགས་པ་བསྟན་ཕྱིར་ཕྱོགས་རྣམས་སྲེག་ཅིང་སྐར་མདའ་གཏོང་། །</p>
        <p>何能退此菩萨意？威逼诸方烧陨石。</p>
        <p class="tibetan">གང་ཚེ་མཁས་པ་དེ་དག་བསམ་པ་རབ་ལྡན་ཞིང་། །</p>
        <p class="tibetan">ཉིན་མཚན་ཤེས་རབ་ཕ་རོལ་ཕྱིན་པ་མཆོག་དོན་ལྟ། །</p>
        <p>智者具有勇猛心，昼夜观胜般若义，</p>
        <p class="tibetan">དེ་ཚེ་ལུས་སེམས་དག་ནི་མཁའ་འགྲོ་བྱ་ལྟར་རྒྱུ། །</p>
        <p class="tibetan">ནག་པོའི་རྩ་ལག་རྣམས་ཀྱིས་གླགས་རྙེད་ག་ལ་འགྱུར། །</p>
        <p>如鸟飞空身心净，魔众岂能有机乘？</p>
        <p class="tibetan">གང་ཚེ་བྱང་ཆུབ་སེམས་དཔའ་འཐབ་དང་རྩོད་གྱུར་ཅིང་། །</p>
        <p class="tibetan">ཕན་ཚུན་མི་མཐུན་ཁྲོས་པའི་སེམས་དང་ལྡན་གྱུར་པ། །</p>
        <p>何时菩萨起斗争，相互不和具嗔心，</p>
        <p class="tibetan">དེ་ཚེ་བདུད་ནི་མཆོག་ཏུ་དགའ་ཞིང་ཉམས་བདེར་འགྱུར། །</p>
        <p class="tibetan">དེ་གཉིས་རྒྱལ་བའི་ཡེ་ཤེས་ལས་ནི་རིང་འགྱུར་སྙམ། །</p>
        <p>时魔最悦心舒畅，思彼二者远佛智。</p>
        <p class="tibetan">དེ་གཉིས་རིང་དུ་འགྱུར་ཞིང་ཤ་ཟ་འདྲ་བར་འགྱུར། །</p>
        <p class="tibetan">གཉིས་ཀ་རང་གི་དམ་བཅས་ཉམས་པར་བྱེད་པར་འགྱུར། །</p>
        <p>彼二将远如罗刹，二者失毁自誓言，</p>
        <p class="tibetan">སྡང་ཞིང་བཟོད་དང་བྲལ་ལ་བྱང་ཆུབ་ག་ལ་ཡོད། །</p>
        <p class="tibetan">དེ་ཚེ་བདུད་རྣམས་ཕྱོགས་དང་བཅས་ཏེ་དགའ་བར་འགྱུར། །</p>
        <p>嗔恨离忍岂证觉？彼时诸魔皆欢喜。</p>
        <p class="tibetan">ལུང་བསྟན་མ་ཐོབ་བྱང་ཆུབ་སེམས་དཔའ་གང་ཞིག་གིས། །</p>
        <p class="tibetan">ལུང་བསྟན་ཐོབ་ལ་སེམས་ཁྲོས་རྩོད་པ་རྩོམ་བྱེད་ན། །</p>
        <p>未得授记之菩萨，嗔得授记起争论，</p>
        <p class="tibetan">ཐ་བ་སྐྱོན་ལྡན་སེམས་ཀྱི་སྐད་ཅིག་ཇི་སྙེད་པ། །</p>
        <p class="tibetan">དེ་སྙེད་བསྐལ་པར་གཞི་ནས་གོ་ཆ་བགོ་དགོས་སོ། །</p>
        <p>尽嗔具过心刹那，需彼数劫重披甲。</p>
        <p class="tibetan">སངས་རྒྱས་བཟོད་པའི་ཕ་རོལ་ཕྱིན་པས་བྱང་ཆུབ་རེག།</p>
        <p class="tibetan">སེམས་འདི་བཟང་བ་མིན་སྙམ་དྲན་པ་སྐྱེད་བྱེད་ཅིང་། །</p>
        <p>佛依忍度证菩提，思嗔非妙起正念，</p>
        <p class="tibetan">སོ་སོར་འཆགས་པར་བྱེད་ཅིང་ཕྱིས་ཀྱང་སྡོམ་བྱེད་ལ། །</p>
        <p class="tibetan">དགའ་བར་མི་བྱེད་དེ་ནི་སངས་རྒྱས་ཆོས་འདིར་སློབ། །</p>
        <p>发露忏悔亦戒后，不喜彼学此佛法。</p>
        <p class="tibetan">གང་ཞིག་སློབ་ཚེ་བསླབ་པ་གང་ཡང་ཁས་མི་ལེན། །</p>
        <p class="tibetan">སློབ་པ་པོ་དང་བསླབ་པའི་ཆོས་རྣམས་མི་དམིགས་ཤིང་། །</p>
        <p>何者学时不许学，不缘学者所学法，</p>
        <p class="tibetan">བསླབ་དང་བསླབ་པ་མ་ཡིན་འདི་གཉིས་མི་རྟོག་པ། །</p>
        <p class="tibetan">དེ་ལྟར་གང་སློབ་དེ་ནི་སངས་རྒྱས་ཆོས་འདིར་སློབ། །</p>
        <p>是学非学不分别，彼学即学此佛法。</p>
        <p class="tibetan">བྱང་ཆུབ་སེམས་དཔའ་གང་ཞིག་དེ་ལྟའི་བསླབ་འདི་ཤེས། །</p>
        <p class="tibetan">དེ་ནི་གཞར་ཡང་བསླབ་ཉམས་ཚུལ་ཁྲིམས་འཆལ་མི་འགྱུར། །</p>
        <p>菩萨了知如此学，永不失学不破戒，</p>
        <p class="tibetan">དེ་ནི་སངས་རྒྱས་ཆོས་བརྙེས་བྱ་ཕྱིར་འདི་ལ་སློབ། །</p>
        <p class="tibetan">དེ་ནི་བསླབ་ལྷག་བསླབ་ལ་མཁས་ཏེ་དམིགས་པ་མེད། །</p>
        <p>为得佛法修学此，善学胜学无缘执。</p>
        <p class="tibetan">མཁས་པ་འོད་བྱེད་རྣམས་ཀྱི་ཤེས་རབ་དེ་ལྟར་སློབ། །</p>
        <p class="tibetan">དགེ་བ་མ་ཡིན་སེམས་གཅིག་ཙམ་ཡང་སྐྱེད་མི་བྱེད། །</p>
        <p>智者学修发光慧，不善一念亦不生，</p>
        <p class="tibetan">ཉི་མ་མཁའ་ལ་འགྲོ་བའི་ཟེར་གྱིས་ཟིལ་གནོན་པའི། །</p>
        <p class="tibetan">མདུན་གྱི་བར་སྣང་ལ་ནི་མུན་པ་མི་གནས་བཞིན། །</p>
        <p>如日行空光辉映，前方虚空暗不存。</p>
        <p class="tibetan">ཤེས་རབ་ཕ་རོལ་ཕྱིན་ལ་བསླབ་པ་བྱས་རྣམས་ཀྱི། །</p>
        <p class="tibetan">ཕ་རོལ་ཕྱིན་པ་ཐམས་ཅད་འདིར་ནི་འདུས་པར་འགྱུར། །</p>
        <p>修学般若波罗蜜，诸波罗蜜皆归此，</p>
        <p class="tibetan">འཇིག་ཚོགས་ལྟ་བར་ལྟ་བ་དྲུག་ཅུ་གཉིས་འདུས་ལྟར། །</p>
        <p class="tibetan">དེ་བཞིན་ཕ་རོལ་ཕྱིན་པ་འདི་དག་འདུས་པར་གསུངས། །</p>
        <p>坏聚见摄六十二，如是摄集此等度。</p>
        <p class="tibetan">དཔེར་ན་སྲོག་གི་དབང་པོ་འགག་ན་དབང་པོ་གཞན། །</p>
        <p class="tibetan">གང་དག་ཇི་སྙེད་ཡོད་པ་ཐམས་ཅད་འགག་པར་འགྱུར། །</p>
        <p>譬如命根若灭尽，所有余根皆灭尽，</p>
        <p class="tibetan">དེ་ལྟར་ཤེས་རབ་སྤྱོད་པ་མཁས་པ་མཆོག་རྣམས་ཀྱི། །</p>
        <p class="tibetan">ཕ་རོལ་ཕྱིན་པ་ཐམས་ཅད་འདིར་ནི་འདུས་པར་གསུངས། །</p>
        <p>如是行慧大智者，诸波罗蜜皆集此。</p>
        <p class="tibetan">བྱང་ཆུབ་སེམས་མཁས་ཉན་ཐོས་ཡོན་ཏན་གང་དག་དང་། །</p>
        <p class="tibetan">དེ་བཞིན་རང་རྒྱལ་ཡོན་ཏན་ཀུན་ལ་སློབ་བྱེད་ཅིང་། །</p>
        <p>善巧菩萨能修学，声闻独觉诸功德，</p>
        <p class="tibetan">དེ་དག་དེ་ལ་མི་གནས་འདོད་པ་མི་སྐྱེད་དེ། །</p>
        <p class="tibetan">འདི་ནི་བདག་གིས་བསླབ་བྱ་ཡིན་སྙམ་དེ་ཕྱིར་སློབ། །</p>
        <p>不住于彼不希求，思此我所学故学。</p>
        <p class="tibetan">མི་ལྡོག་བྱང་ཆུབ་མཆོག་ལ་རབ་ཏུ་ཞུགས་པ་ཡི། །</p>
        <p class="tibetan">སེམས་བསྐྱེད་པ་ལ་བསམ་པ་ཐག་པས་ཡི་རང་བ། །</p>
        <p>于不退入大菩提，发心诚意作随喜，</p>
        <p class="tibetan">སྟོང་གསུམ་རི་རབ་སྲང་ལ་གཞལ་བས་ཚད་གཟུང་རུང་། །</p>
        <p class="tibetan">རྗེས་སུ་ཡི་རང་དགེ་བ་དེ་ནི་དེ་ལྟ་མིན། །</p>
        <p>三千须弥秤可量，随喜彼善非如是。</p>
        <p class="tibetan">དགེ་བ་དོན་གཉེར་ཕན་འདོད་སེམས་ཅན་ཇི་སྙེད་པ། །</p>
        <p class="tibetan">ཀུན་གྱི་བསོད་ནམས་ཕུང་པོ་ལ་ཡང་ཡི་རང་འགྱུར། །</p>
        <p>求善欲利诸众生，一切福蕴皆随喜，</p>
        <p class="tibetan">དེ་ཕྱིར་དེ་དག་རྒྱལ་བའི་ཡོན་ཏན་ཐོབ་གྱུར་ནས། །</p>
        <p class="tibetan">སྡུག་བསྔལ་ཟད་པར་བྱ་ཕྱིར་འཇིག་རྟེན་ཆོས་སྦྱིན་བྱེད། །</p>
        <p>故获如来功德已，为尽苦于世法施。</p>
        <p class="tibetan">བྱང་ཆུབ་སེམས་དཔའ་གང་ཞིག་མི་རྟོག་ཆོས་རྣམས་ཀུན། །</p>
        <p class="tibetan">སྟོང་དང་མཚན་མ་མེད་དང་སྤྲོས་མེད་ཡོངས་ཤེས་པ། །</p>
        <p>菩萨无念而彻知，法空无相无戏论，</p>
        <p class="tibetan">དེ་ནི་ཤེས་རབ་གཉིས་ཀྱིས་བྱང་ཆུབ་ཚོལ་མི་བྱེད། །</p>
        <p class="tibetan">རྣལ་འབྱོར་པ་དེ་ཤེས་རབ་ཕ་རོལ་ཕྱིན་མཆོག་བརྩོན། །</p>
        <p>不以二慧寻菩提，瑜伽者勤胜般若。</p>
        <p class="tibetan">ནམ་མཁའི་ཁམས་དེ་དང་ནི་ནམ་མཁའ་དེར་འགལ་བ། །</p>
        <p class="tibetan">ཡོད་པ་མ་ཡིན་གང་གིས་ཀྱང་ནི་དེ་མ་ཐོབ། །</p>
        <p>虚空界与彼违一，非有何亦不得彼，</p>
        <p class="tibetan">དེ་བཞིན་ཤེས་རབ་སྤྱོད་མཁས་བྱང་ཆུབ་སེམས་དཔའ་ཡང་། །</p>
        <p class="tibetan">ནམ་མཁའ་ལྟ་བུ་ཡིན་ཏེ་ཉེ་བར་ཞི་བ་སྤྱོད། །</p>
        <p>善行智慧之菩萨，亦如虚空寂灭行。</p>
        <p class="tibetan">སྐྱེ་བོའི་དབུས་ན་སྒྱུ་མའི་སྐྱེས་བུ་འདི་སྙམ་དུ། །</p>
        <p class="tibetan">སྐྱེ་བོ་འདི་མགུ་བྱ་སྙམ་མི་སེམས་དེ་ཡང་བྱེད། །</p>
        <p>人中幻人无此想：取悦此人彼亦行，</p>
        <p class="tibetan">རྫུ་འཕྲུལ་སྣ་ཚོགས་རབ་ཏུ་སྟོན་པར་བྱེད་མཐོང་ཡང་། །</p>
        <p class="tibetan">དེ་ལ་ལུས་མེད་སེམས་མེད་མིང་ཡང་ཡོད་མ་ཡིན། །</p>
        <p>见显种种之神变，彼无身心亦无名。</p>
        <p class="tibetan">དེ་བཞིན་ཤེས་རབ་སྤྱོད་པ་ནམ་ཡང་འདི་སྙམ་དུ། །</p>
        <p class="tibetan">བྱང་ཆུབ་རྟོགས་ནས་འགྲོ་བ་ཡོངས་སུ་དགྲོལ་མི་སེམས། །</p>
        <p>如是行慧永不思，证悟菩提度有情，</p>
        <p class="tibetan">སྐྱེ་བ་སྣ་ཚོགས་དང་ནི་བྱ་བ་མང་ལྡན་པ། །</p>
        <p class="tibetan">སྒྱུ་མ་ལྟ་བུར་སྟོན་ཀྱང་རྣམ་པར་མི་རྟོག་སྤྱོད། །</p>
        <p>种种生具众多事，如幻示现无念行。</p>
        <p class="tibetan">དཔེར་ན་སངས་རྒྱས་སྤྲུལ་པ་སངས་རྒྱས་མཛད་པ་བྱེད། །</p>
        <p class="tibetan">བྱེད་པ་དེ་ལ་དྲེགས་པ་ཅུང་ཟད་སྐྱེ་མི་འགྱུར། །</p>
        <p>如佛化现行佛业，于行骄傲毫不生，</p>
        <p class="tibetan">དེ་བཞིན་ཤེས་རབ་སྤྱོད་མཁས་བྱང་ཆུབ་སེམས་དཔའ་ཡང་། །</p>
        <p class="tibetan">སྤྲུལ་པ་སྒྱུ་མ་བཞིན་དུ་བྱ་བ་ཐམས་ཅད་སྟོན། །</p>
        <p>如是行慧巧菩萨，亦如幻化显诸事。</p>
        <p class="tibetan">ཤིང་མཁན་བཟོ་བོ་མཁས་པས་སྐྱེས་པ་བུད་མེད་དང་། །</p>
        <p class="tibetan">འདྲ་བའི་བཟོ་བྱས་དེ་ཡང་བྱ་བ་ཐམས་ཅད་བྱེད། །</p>
        <p>巧木匠造男女像，彼亦能做一切事，</p>
        <p class="tibetan">དེ་བཞིན་ཤེས་རབ་སྤྱོད་མཁས་བྱང་ཆུབ་སེམས་དཔའ་ཡང་། །</p>
        <p class="tibetan">རྣམ་པར་མི་རྟོག་ཡེ་ཤེས་བྱ་བ་ཐམས་ཅད་བྱེད། །</p>
        <p>如是行慧巧菩萨，无分别智行诸事。</p>
        <p class="tibetan">དེ་ལྟར་སྤྱོད་མཁས་རྣམས་ལ་ལྷ་ཚོགས་མང་པོ་དག།</p>
        <p class="tibetan">ཐལ་མོ་སྦྱར་བ་བཏུད་ནས་ཕྱག་ཀྱང་འཚལ་བར་བྱེད། །</p>
        <p>如是行持诸智者，众天合掌亦顶礼，</p>
        <p class="tibetan">ཕྱོགས་བཅུའི་འཇིག་རྟེན་ཁམས་ཀྱི་སངས་རྒྱས་ཇི་སྙེད་པའང་། །</p>
        <p class="tibetan">ཡོན་ཏན་བསྔགས་པའི་ཕྲེང་བ་ཡོངས་སུ་བརྗོད་པ་མཛད། །</p>
        <p>十方世界诸佛陀，亦作赞叹众功德。</p>
        <p class="tibetan">གདྒཱའི་ཀླུང་མཉམ་ཞིང་ན་སེམས་ཅན་ཇི་སྙེད་པ། །</p>
        <p class="tibetan">དེ་ཀུན་ཡོངས་སུ་བརྟག་པར་བཟུང་སྟེ་བདུད་གྱུར་ལ། །</p>
        <p>等恒河刹诸有情，假设普皆成恶魔，</p>
        <p class="tibetan">བ་སྤུ་ཉག་རེ་ལས་ཀྱང་དེ་སྙེད་སྤྲུལ་བྱས་ཀྱང་། །</p>
        <p class="tibetan">དེ་དག་ཀུན་གྱིས་མཁས་ལ་བར་ཆད་བྱ་མི་ནུས། །</p>
        <p>一毛亦化相同数，彼等无法障智者。</p>
        <p class="tibetan">རྒྱུ་རྣམ་བཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན། །</p>
        <p class="tibetan">བདུད་བཞིས་ཐུབ་པར་དཀའ་ཞིང་བསྐྱོད་པར་མི་ནུས་ཏེ། །</p>
        <p>四因菩萨具智力，四魔难胜不能动，</p>
        <p class="tibetan">སྟོང་པར་གནས་དང་སེམས་ཅན་ཡོངས་སུ་མི་གཏོང་དང་། །</p>
        <p class="tibetan">ཇི་སྐད་སྨྲས་བཞིན་བྱེད་དང་བདེ་གཤེགས་བྱིན་རླབས་ཅན། །</p>
        <p>安住空性不舍众，如说而行佛加持。</p>
        <p class="tibetan">དེ་བཞིན་གཤེགས་ཡུམ་ཤེས་རབ་ཕ་རོལ་ཕྱིན་པ་འདི། །</p>
        <p class="tibetan">འཆད་ཚེ་བྱང་ཆུབ་སེམས་དཔའ་གང་ཞིག་མོས་བྱེད་ཅིང་། །</p>
        <p>讲此佛母般若时，若有菩萨起信解，</p>
        <p class="tibetan">བསམ་པ་ཐག་པས་སྒྲུབ་པར་མངོན་པར་བརྩོན་བྱེད་ན། །</p>
        <p class="tibetan">དེས་པ་ཐམས་ཅད་མཁྱེན་པ་ཉིད་ལ་ཞུགས་རིག་བྱ། །</p>
        <p>诚心精进而修行，知静者入一切智。</p>
        <p class="tibetan">ཆོས་དབྱིངས་དེ་བཞིན་ཉིད་ལ་གནས་པ་མི་འགྱུར་ཞིང་། །</p>
        <p class="tibetan">དཔེར་ན་བར་སྣང་སྤྲིན་བཞིན་གནས་པ་མེད་པར་གནས། །</p>
        <p>法界真如不可住，如空中云无住住，</p>
        <p class="tibetan">རིག་སྔགས་འཆང་བ་གནས་མེད་མཁའ་རྒྱུ་གནས་འདོད་པ། །</p>
        <p class="tibetan">སྔགས་མཐུས་དུས་མིན་མེ་ཏོག་ལྡན་ཞིང་བྱིན་གྱིས་རློབ། །</p>
        <p>咒师无住行于空，欲住依咒加持花。</p>
        <p class="tibetan">དེ་ལྟར་སྤྱོད་པའི་བྱང་ཆུབ་སེམས་དཔའ་མཁས་གསལ་བ། །</p>
        <p class="tibetan">རྟོགས་པར་བྱེད་དང་སངས་རྒྱས་ཆོས་རྣམས་དམིགས་མི་འགྱུར། །</p>
        <p>此行明智之菩萨，不缘能证佛诸法，</p>
        <p class="tibetan">འཆད་པར་བྱེད་དང་ཆོས་འདོད་ལྟ་བར་བྱེད་མི་དམིགས། །</p>
        <p class="tibetan">འདི་ནི་ཞི་འདོད་ཡོན་ཏན་དགའ་བའི་གནས་པ་ཡིན། །</p>
        <p>不缘视为讲求法，是求寂喜德者住。</p>
        <p class="tibetan">དགྲ་བཅོམ་རྣམ་ཐར་དེ་བཞིན་གཤེགས་ཀྱི་མ་གཏོགས་པར། །</p>
        <p class="tibetan">གནས་པ་འདི་ནི་ཉན་ཐོས་རང་རྒྱལ་བཅས་པ་ཡི། །</p>
        <p>罗汉解脱如来外，此住堪为诸声闻，</p>
        <p class="tibetan">གནས་པ་ཞི་བའི་ཏིང་འཛིན་རབ་ཞི་བདེ་ལྡན་པ། །</p>
        <p class="tibetan">ཇི་སྙེད་ཀུན་གྱི་མཆོག་དང་གོང་ན་མེད་པ་ཡིན། །</p>
        <p>缘觉息具寂乐定，众住之最是无上。</p>
        <p class="tibetan">འདབ་ཆགས་མཁའ་ལ་གནས་ཀྱང་ལྟུང་བར་འགྱུར་མ་ཡིན། །</p>
        <p class="tibetan">ཉ་ནི་ཆུ་ལ་གནས་ཀྱང་འཚུབས་ཏེ་འཆི་བ་མེད། །</p>
        <p>飞禽住空不坠地，鱼住水中无闭死，</p>
        <p class="tibetan">དེ་ལྟར་བྱང་ཆུབ་སེམས་དཔའ་བསམ་གཏན་སྟོབས་དག་གིས། །</p>
        <p class="tibetan">ཕ་རོལ་སོན་པ་སྟོང་གནས་མྱ་ངན་འདའ་མི་འགྱུར། །</p>
        <p>如是菩萨依定力，到岸住空不涅槃。</p>
        <p class="tibetan">སེམས་ཅན་ཀུན་གྱི་ཡོན་ཏན་མཆོག་ཏུ་འགྲོ་བ་དང་། །</p>
        <p class="tibetan">སངས་རྒྱས་ཡེ་ཤེས་མཆོག་ཏུ་རྨད་བྱུང་མཆོག་རེག་དང་། །</p>
        <p>欲成众生功德最，证最稀有佛胜智，</p>
        <p class="tibetan">ཆོས་ཀྱི་སྦྱིན་པ་རབ་མཆོག་དམ་པ་སྦྱིན་འདོད་གང་། །</p>
        <p class="tibetan">ཕན་མཛད་རྣམས་ཀྱི་གནས་མཆོག་འདི་ལ་བརྟེན་པར་བགྱི་གྱིས། །</p>
        <p>发放上胜妙法施，当依利者此胜处。</p>
        <p class="tibetan">བསླབ་པ་འདི་ནི་འདྲེན་པའི་བསླབ་པ་ཡོངས་བརྗོད་པ། །</p>
        <p class="tibetan">བསླབ་པ་ཇི་སྙེད་ཀུན་གྱི་མཆོག་དང་གོང་ན་མེད། །</p>
        <p>此学处乃导师说，诸学之最是无上，</p>
        <p class="tibetan">མཁས་པ་གང་ཞིག་བསླབ་ཀུན་ཕ་རོལ་འགྲོ་འདོད་པས། །</p>
        <p class="tibetan">སངས་རྒྱས་བསླབ་པ་ཤེས་རབ་ཕ་རོལ་ཕྱིན་འདིར་སློབ། །</p>
        <p>智者欲学到彼岸，当学佛学此般若。</p>
        <p class="tibetan">འདི་ནི་ཆོས་གཏེར་མཆོག་དང་ཆོས་མཛོད་དམ་པ་ཡིན། །</p>
        <p class="tibetan">སངས་རྒྱས་རིགས་ཡིན་འགྲོ་བའི་བདེ་དང་སྐྱིད་པའི་མཛོད། །</p>
        <p>此胜法藏妙法藏，佛种众生安乐藏，</p>
        <p class="tibetan">འདས་དང་མ་བྱོན་ཕྱོགས་བཅུའི་འཇིག་རྟེན་མགོན་པོ་རྣམས། །</p>
        <p class="tibetan">དེ་དག་འདི་ལས་འཁྲུངས་ཀྱང་ཆོས་དབྱིངས་ཟད་མི་འགྱུར། །</p>
        <p>过去未来十方佛，此生法界不穷尽。</p>
        <p class="tibetan">ཤིང་དང་འབྲས་བུ་མེ་ཏོག་ནགས་ཚལ་ཇི་སྙེད་པ། །</p>
        <p class="tibetan">དེ་དག་ཐམས་ཅད་ས་ལས་ཡང་དག་འབྱུང་ཞིང་འཐོན། །</p>
        <p>所有树果花林园，皆从地生并呈现，</p>
        <p class="tibetan">འོན་ཀྱང་ས་ལ་ཟད་པ་མེད་ཅིང་འཕེལ་བ་མེད། །</p>
        <p class="tibetan">ཡོངས་སུ་མི་ཉམས་རྣམ་པར་མི་རྟོག་སྐྱོ་བ་མེད། །</p>
        <p>大地无尽亦无增，不失无念无厌倦。</p>
        <p class="tibetan">སངས་རྒྱས་སྲས་དང་ཉན་ཐོས་རང་རྒྱལ་ལྷ་རྣམས་དང་། །</p>
        <p class="tibetan">འགྲོ་བ་ཀུན་གྱི་བདེ་སྐྱིད་ཆོས་རྣམས་ཇི་སྙེད་པ། །</p>
        <p>佛子声闻独觉天，一切众生安乐法，</p>
        <p class="tibetan">དེ་ཀུན་ཤེས་རབ་ཕ་རོལ་ཕྱིན་པ་མཆོག་ལས་བྱུང་། །</p>
        <p class="tibetan">ཤེས་རབ་རྣམས་ཀྱང་ཟད་པ་མེད་ཅིང་འཕེལ་བ་མེད། །</p>
        <p>悉由殊胜般若生，智慧无尽亦无增。</p>
        <p class="tibetan">སེམས་ཅན་ཐ་མ་འབྲིང་དང་མཆོག་གྱུར་ཇི་སྙེད་པ། །</p>
        <p class="tibetan">དེ་ཀུན་མ་རིག་ལས་བྱུང་བདེ་བར་གཤེགས་པས་གསུངས། །</p>
        <p>所有下中上有情，佛说皆由无明生，</p>
        <p class="tibetan">རྐྱེན་རྣམས་ཚོགས་ནས་སྡུག་བསྔལ་འཁྲུལ་འཁོར་རབ་ཏུ་འབྱུང་། །</p>
        <p class="tibetan">མ་རིག་འཁྲུལ་འཁོར་དེ་ནི་ཟད་མེད་འཕེལ་བ་མེད། །</p>
        <p>众缘聚合极生苦，无明无尽亦无增。</p>
        <p class="tibetan">ཡེ་ཤེས་ཚུལ་སྒོ་ཐབས་དང་རྩ་བ་ཇི་སྙེད་པ། །</p>
        <p class="tibetan">དེ་ཀུན་ཤེས་རབ་ཕ་རོལ་ཕྱིན་པ་མཆོག་ལས་བྱུང་། །</p>
        <p>智慧理门方便本，皆由殊胜般若生，</p>
        <p class="tibetan">རྐྱེན་རྣམས་ཚོགས་ནས་ཡེ་ཤེས་འཁྲུལ་འཁོར་རབ་ཏུ་འབྱུང་། །</p>
        <p class="tibetan">ཤེས་རབ་ཕ་རོལ་ཕྱིན་ལ་ཟད་མེད་འཕེལ་བ་མེད། །</p>
        <p>众缘聚合极生智，般若无尽亦无增。</p>
        <p class="tibetan">བྱང་ཆུབ་སེམས་དཔའ་གང་ཞིག་རྟེན་ཅིང་འབྲེལ་འབྱུང་ལ། །</p>
        <p class="tibetan">སྐྱེ་མེད་ཟད་པ་མེད་པར་ཤེས་རབ་འདི་ཤེས་ཏེ། །</p>
        <p>菩萨知晓此缘起，无生无灭此般若，</p>
        <p class="tibetan">ཉི་མ་སྤྲིན་མེད་འོད་ཟེར་འཕྲོ་བས་མུན་བསལ་ལྟར། །</p>
        <p class="tibetan">མ་རིག་འཐིབས་པོ་བཅོམ་ནས་རང་བྱུང་ཐོབ་པར་འགྱུར། །</p>
        <p>如日无云放光芒，除无明暗获自然。</p>
        <p class="tibetan">མཐུ་ཆེན་ལྡན་པ་བསམ་གཏན་བཞིས་ཀྱང་གནས་བྱེད་ལ། །</p>
        <p class="tibetan">རྟེན་པར་བྱེད་པ་མ་ཡིན་གནས་པར་བྱེད་པ་མེད། །</p>
        <p>具大力者依四禅，能住非依亦无住，</p>
        <p class="tibetan">འོན་ཀྱང་བསམ་གཏན་ཡན་ལག་བཅས་པ་བཞི་པོ་འདི། །</p>
        <p class="tibetan">བྱང་ཆུབ་དམ་པ་མཆོག་ཐོབ་པ་ཡི་རྟེན་དུ་འགྱུར། །</p>
        <p>然依此四禅定支，成得大菩提所依。</p>
        <p class="tibetan">ཤེས་རབ་མཆོག་ཐོབ་བསམ་གཏན་དག་ལ་གནས་པ་ནི། །</p>
        <p class="tibetan">གཟུགས་མེད་ཏིང་འཛིན་དམ་པ་བཞི་ཡང་ཉམས་སུ་མྱོང་། །</p>
        <p>获胜智慧住禅定，受四无色妙等持，</p>
        <p class="tibetan">བསམ་གཏན་འདི་དག་བྱང་ཆུབ་དམ་པ་མཆོག་ལ་ཕན། །</p>
        <p class="tibetan">བྱང་ཆུབ་སེམས་དཔའ་ཟག་པ་ཟད་ཕྱིར་སློབ་པ་མིན། །</p>
        <p>此定利胜妙菩提，菩萨非为漏尽学。</p>
        <p class="tibetan">འདི་ནི་ཡོན་ཏན་སོགས་པའི་ངོ་མཚར་རྨད་བྱུང་སྟེ། །</p>
        <p class="tibetan">བསམ་གཏན་ཏིང་ངེ་འཛིན་ལ་གནས་ནས་མཚན་མ་མེད། །</p>
        <p>此是积德之奇迹，住定等持而无相，</p>
        <p class="tibetan">དེ་ལ་གནས་རྣམས་གལ་ཏེ་ལུས་ནི་ཞིག་གྱུར་ན། །</p>
        <p class="tibetan">བསམ་པ་ཇི་བཞིན་འདོད་པའི་ཁམས་སུ་ཡང་སྐྱེ་བ། །</p>
        <p>安住彼中若身亡，随意受生欲界中。</p>
        <p class="tibetan">དཔེར་ན་འཛམ་གླིང་མི་ཞིག་སྔོན་ཆད་ལྷ་ཡུལ་གྱི། །</p>
        <p class="tibetan">ལྷ་ཡི་གྲོང་ཁྱེར་མཆོག་ཏུ་མ་ཕྱིན་ཕྱིས་སོང་སྟེ། །</p>
        <p>如赡洲人昔未至，天境天城后前往，</p>
        <p class="tibetan">དེ་ན་ཡོངས་སུ་གཟུང་བའི་ཡུལ་དེ་རྣམས་མཐོང་ནས། །</p>
        <p class="tibetan">ཕྱིས་འདིར་འོང་བར་གྱུར་ན་ཆགས་པར་མི་བྱེད་ལྟར། །</p>
        <p>见彼拥有一切境，复还此处不贪执。</p>
        <p class="tibetan">དེ་བཞིན་བྱང་ཆུབ་སེམས་དཔའ་ཡོན་ཏན་མཆོག་འཆང་བ། །</p>
        <p class="tibetan">རྣལ་འབྱོར་བརྩོན་ཏེ་བསམ་གཏན་ཏིང་འཛིན་ལ་གནས་ནས། །</p>
        <p>菩萨持有胜功德，精勤瑜伽住禅定，</p>
        <p class="tibetan">ཕྱིར་ཡང་འདོད་པའི་ཁམས་སུ་གནས་ཏེ་ཆགས་པ་མེད། །</p>
        <p class="tibetan">ཆུ་ཡིས་པདྨ་བཞིན་དུ་བྱིས་པའི་ཆོས་མི་གནས། །</p>
        <p>后住欲界无贪著，不住凡法如水莲。</p>
        <p class="tibetan">བདག་ཉིད་ཆེན་པོ་སེམས་ཅན་ཡོངས་སུ་སྨིན་བྱ་དང་། །</p>
        <p class="tibetan">ཞིང་སྦྱང་ཕ་རོལ་ཕྱིན་རྫོགས་དོན་བྱེད་ཁོ་ནར་ཟད། །</p>
        <p>至尊唯为成熟众，修行刹土圆满度，</p>
        <p class="tibetan">བྱང་ཆུབ་ཡོན་ཏན་ཕ་རོལ་ཕྱིན་ཉམས་འགྱུར་འོང་ཞེས། །</p>
        <p class="tibetan">གཟུགས་མེད་ཁམས་སུ་སྐྱེ་བ་དོན་དུ་གཉེར་མི་བྱེད། །</p>
        <p>失菩提德波罗蜜，不求转生无色界。</p>
        <p class="tibetan">དཔེར་ན་མི་ཞིག་རིན་ཆེན་གཏེར་རྣམས་རྙེད་གྱུར་ན། །</p>
        <p class="tibetan">དེ་ལ་འདོད་པའི་བློ་ནི་བསྐྱེད་པར་མ་བྱས་ལ། །</p>
        <p>如人获得珍宝藏，于其未起爱乐心，</p>
        <p class="tibetan">དེས་ཀྱང་དུས་གཞན་ཞིག་ན་དེ་དག་ཡོངས་བླངས་ཤིང་། །</p>
        <p class="tibetan">བླངས་ནས་ཁྱིམ་དུ་སོང་སྟེ་ཆགས་པར་མི་བྱེད་ལྟར། །</p>
        <p>彼于他时取彼等，取而还家不贪执。</p>
        <p class="tibetan">དེ་བཞིན་བྱང་ཆུབ་སེམས་དཔའ་མཁས་པ་དགའ་བ་དང་། །</p>
        <p class="tibetan">བདེ་སྦྱིན་བསམ་གཏན་ཏིང་འཛིན་ཞི་བ་བཞི་ཐོབ་ནས། །</p>
        <p>善巧菩萨喜乐施，获四禅定寂等持，</p>
        <p class="tibetan">བསམ་གཏན་བདེ་ལྡན་བསམ་གཏན་ཏིང་འཛིན་ཐོབ་བཏང་སྟེ། །</p>
        <p class="tibetan">འགྲོ་ལ་སྙིང་བརྩེར་ལྡན་པ་ཕྱིར་ཡང་འདོད་ཁམས་འཇུག།</p>
        <p>具禅乐弃所得定，悲悯众生入欲界。</p>
        <p class="tibetan">གལ་ཏེ་བྱང་ཆུབ་སེམས་དཔའ་ཏིང་འཛིན་བསམ་གཏན་གནས། །</p>
        <p class="tibetan">དགྲ་བཅོམ་རང་རྒྱལ་ཐེག་པར་འདོད་པའི་བློ་བསྐྱེད་ན། །</p>
        <p>若菩萨住禅等持，欲求罗汉独觉乘，</p>
        <p class="tibetan">མཉམ་པར་མ་བཞག་རྒོད་ཅིང་སེམས་གཡེངས་གྱུར་པ་སྟེ། །</p>
        <p class="tibetan">སངས་རྒྱས་ཡོན་ཏན་ཡོངས་ཉམས་མཉན་པ་གྲུ་ཞིག་བཞིན། །</p>
        <p>非定掉散失佛德，犹如舟子坏船只。</p>
        <p class="tibetan">གཞན་ཡང་གཟུགས་དང་སྒྲ་དང་དེ་བཞིན་དྲི་དང་རོ། །</p>
        <p class="tibetan">རེག་དང་འདོད་ཡོན་ལྔ་ལ་མངོན་པར་བརྩོན་གྱུར་ཀྱང་། །</p>
        <p>此外虽勤享色声，香与味触五欲妙，</p>
        <p class="tibetan">དགྲ་བཅོམ་རང་རྒྱལ་ཐེག་བྲལ་བྱང་ཆུབ་སེམས་དགའ་ན། །</p>
        <p class="tibetan">དཔའ་བོ་རྟག་ཏུ་མཉམ་བཞག་ཡིན་པར་ཤེས་པར་བྱ། །</p>
        <p>离小乘喜菩提心，当知勇士恒入定。</p>
        <p class="tibetan">སེམས་ཅན་གང་དག་གཞན་ཕྱིར་སེམས་པ་རྣམ་དག་པ། །</p>
        <p class="tibetan">བརྩོན་འགྲུས་ཕ་རོལ་ཕྱིན་ལ་མངོན་བརྩོན་རྣམ་པར་སྤྱོད། །</p>
        <p>为余有情心清净，勤行精进波罗蜜，</p>
        <p class="tibetan">དཔེར་ན་བྲན་མོ་ཆུ་ཆུན་དབང་མེད་རྗེ་བོའི་དབང་། །</p>
        <p class="tibetan">དེ་བཞིན་དཔའ་རྣམས་སེམས་ཅན་ཀུན་གྱི་དབང་གིས་འགྲོ། །</p>
        <p>如取水仆受主制，勇士随从众生行。</p>
        <p class="tibetan">སྤྱོ་བ་བྱས་སམ་འོན་ཏེ་རྟག་ཏུ་བརྡེགས་ཀྱང་རུང་། །</p>
        <p class="tibetan">བྲན་མོ་རྗེ་བོ་ལ་ནི་ཟློག་ཚིག་མི་སྨྲ་ཡི། །</p>
        <p>责骂抑或常殴打，女仆于主不顶撞，</p>
        <p class="tibetan">འདི་ཡིས་བདག་ནི་བསད་པར་འགྱུར་དུ་འོང་སྙམ་ནས། །</p>
        <p class="tibetan">ཤིན་ཏུ་སྐྲག་པའི་ཡིད་ཀྱིས་འཇིགས་བཅས་ཟིལ་གྱིས་གནོན། །</p>
        <p>思量彼将杀害我，怀极恐惧受其压。</p>
        <p class="tibetan">དེ་བཞིན་བྱང་ཆུབ་ཆེད་དུ་བྱང་ཆུབ་མཆོག་ཞུགས་པ། །</p>
        <p class="tibetan">འགྲོ་བ་ཀུན་ལ་བྲན་གྱུར་བཞིན་དུ་གནས་པར་བྱ། །</p>
        <p>为菩提入大菩提，当如众生之奴仆，</p>
        <p class="tibetan">འདི་ལས་བྱང་ཆུབ་ཐོབ་ཅིང་ཡོན་ཏན་རྫོགས་པར་འགྱུར། །</p>
        <p class="tibetan">རྩྭ་དང་ཤིང་ལས་མེ་བྱུང་བས་ནི་དེ་ཉིད་སྲེག།</p>
        <p>依此成佛圆功德，草木失火焚烧彼。</p>
        <p class="tibetan">བདག་གི་བདེ་བ་བཏང་ནས་རེ་བ་མེད་སེམས་ཀྱིས། །</p>
        <p class="tibetan">སེམས་ཅན་གཞན་གྱི་དགོས་ལ་ཉིན་མཚན་མངོན་པར་བརྩོན། །</p>
        <p>舍弃自乐无求心，昼夜精进众生利，</p>
        <p class="tibetan">བུ་གཅིག་པ་ལ་མ་ནི་རིམ་གྲོ་བྱེད་པ་ལྟར། །</p>
        <p class="tibetan">བསམ་པ་ཐག་པས་རྣམ་པར་སྐྱོ་མེད་གནས་པར་བྱ། །</p>
        <p>当如生母侍独子，诚心无厌而行持。</p>
        <p class="tibetan">བྱང་ཆུབ་སེམས་དཔའ་གང་ཞིག་ཡུན་རིང་འཁོར་འདོད་ཅིང་། །</p>
        <p class="tibetan">སེམས་ཅན་དོན་དང་ཞིང་སྦྱོང་བརྩོན་པའི་རྣལ་འབྱོར་པ། །</p>
        <p>菩萨欲长住轮回，勤利众生修刹土，</p>
        <p class="tibetan">སྐྱོ་བའི་བློ་ནི་རྡུལ་ཙམ་སྐྱེ་བར་མི་འགྱུར་ན། །</p>
        <p class="tibetan">དེ་ནི་བརྩོན་འགྲུས་ཕ་རོལ་ཕྱིན་ལྡན་གཡེལ་བ་མེད། །</p>
        <p>纤尘不生厌倦心，彼具精进无懈怠。</p>
        <p class="tibetan">བྱང་ཆུབ་སེམས་དཔའ་མི་མཁས་བསྐལ་པ་བྱེ་བ་བགྲང་། །</p>
        <p class="tibetan">གལ་ཏེ་རིང་པར་འདུ་ཤེས་སྡུག་བསྔལ་བྱང་ཆུབ་སྒྲུབ། །</p>
        <p>不巧菩萨俱胝劫，久想苦想修菩提，</p>
        <p class="tibetan">ཡང་དག་ཆོས་སྒྲུབ་བྱེད་ཚེ་ཡུན་རིང་སྡུག་བསྔལ་འགྱུར། །</p>
        <p class="tibetan">དེས་ན་བརྩོན་འགྲུས་ཕ་རོལ་ཕྱིན་ཉམས་ལེ་ལོ་ཅན། །</p>
        <p>修行正法成长苦，失精进度懒惰者。</p>
        <p class="tibetan">བྱང་ཆུབ་མཆོག་ཏུ་སེམས་བསྐྱེད་དང་པོ་ནས་བཟུང་སྟེ། །</p>
        <p class="tibetan">བྱང་ཆུབ་བླ་ན་མེད་པ་ཐོབ་པར་འགྱུར་གྱི་བར། །</p>
        <p>初发殊胜菩提心，至获无上菩提间，</p>
        <p class="tibetan">ཉིན་མཚན་གཅིག་ཙམ་དུ་ནི་ཡིད་ལ་སེམས་བྱེད་ན། །</p>
        <p class="tibetan">མཁས་པ་གསལ་བས་བརྩོན་འགྲུས་བརྩམས་པར་རིག་པར་བྱ། །</p>
        <p>作意仅一昼夜时，当知明智行精进。</p>
        <p class="tibetan">གལ་ཏེ་འགའ་ཞིག་འདི་སྐད་རི་རབ་རི་བཤིག་པའི། །</p>
        <p class="tibetan">རྗེས་ལ་བྱང་ཆུབ་མཆོག་ཐོབ་འགྱུར་ཞེས་སྨྲ་བ་ལས། །</p>
        <p>若有说毁须弥山，随即将得大菩提，</p>
        <p class="tibetan">ཇི་སྟེ་སྐྱོ་བའི་བློ་སྐྱེད་ཚད་ཀྱང་སེམས་བྱེད་ན། །</p>
        <p class="tibetan">དེ་ཚེ་བྱང་ཆུབ་སེམས་དཔའ་ལེ་ལོར་གྱུར་པ་ཡིན། །</p>
        <p>生厌倦心思其量，尔时菩萨成懈怠。</p>
        <p class="tibetan">ཇི་སྟེ་དེ་ནི་འདི་ཙམ་ཚོད་ལྟ་ཅི་དཀའ་ཞེས། །</p>
        <p class="tibetan">སྐད་ཅིག་ཙམ་ལ་རི་རབ་ཐལ་བར་བརླག་སེམས་སྐྱེད། །</p>
        <p>仅此限度有何难？发刹那粉山王心，</p>
        <p class="tibetan">བྱང་ཆུབ་སེམས་དཔའ་མཁས་པ་བརྩོན་འགྲུས་བརྩམས་པ་སྟེ། །</p>
        <p class="tibetan">རིང་པོར་མི་ཐོགས་འདྲེན་པའི་བྱང་ཆུབ་མཆོག་ཐོབ་འགྱུར། །</p>
        <p>智者菩萨行精进，不久获佛胜菩提。</p>
        <p class="tibetan">འགྲོ་བ་ཡོངས་སུ་སྨིན་པར་བྱས་ནས་དོན་བྱ་ཞེས། །</p>
        <p class="tibetan">གལ་ཏེ་ལུས་དང་ངག་དང་ཡིད་ཀྱིས་བརྩོན་བྱེད་ན། །</p>
        <p>成熟众生行利益，若身语意精勤行，</p>
        <p class="tibetan">བདག་ཏུ་འདུ་ཤེས་གནས་པས་ལེ་ལོར་གྱུར་པ་སྟེ། །</p>
        <p class="tibetan">ཐམས་ཅད་མཁྱེན་པ་ཉིད་ལས་རིང་འགྱུར་གནམ་ས་བཞིན། །</p>
        <p>存有我想成懈怠，远一切智如天地。</p>
        <p class="tibetan">གང་ཚེ་ལུས་དང་སེམས་དང་སེམས་ཅན་འདུ་ཤེས་མེད། །</p>
        <p class="tibetan">འདུ་ཤེས་རྣམ་པར་ལོག་ནས་གཉིས་སུ་མེད་ཆོས་སྤྱོད། །</p>
        <p>时无身心众生想，灭想行持不二法，</p>
        <p class="tibetan">འདི་ནི་བྱང་ཆུབ་ཞི་བ་མི་ཉམས་མཆོག་འདོད་པའི། །</p>
        <p class="tibetan">བརྩོན་འགྲུས་ཕ་རོལ་ཕྱིན་ཅེས་ཕན་པ་མཛད་པས་གསུངས། །</p>
        <p>佛说是求寂不失，大菩提者精进度。</p>
        <p class="tibetan">གལ་ཏེ་གཞན་ལས་ངན་བརྗོད་ཚིག་རྩུབ་ཐོས་གྱུར་ན། །</p>
        <p class="tibetan">བདག་བདེ་ཡིན་ཞེས་བྱང་ཆུབ་སེམས་དཔའ་མཁས་པ་དགའ། །</p>
        <p>若闻他说粗恶语，我乐善巧菩萨喜，</p>
        <p class="tibetan">སུ་སྨྲ་སུས་ཐོས་གང་གིས་གང་ཞིག་གང་གི་ཕྱིར། །</p>
        <p class="tibetan">བཟོད་པའི་ཕ་རོལ་ཕྱིན་མཆོག་ལྡན་པ་མཛངས་པ་ཡིན། །</p>
        <p>孰说孰闻以何说，具胜忍度是智者。</p>
        <p class="tibetan">བྱང་ཆུབ་སེམས་དཔའ་གང་ཞིག་བཟོད་པའི་ལེགས་ཆོས་ལྡན། །</p>
        <p class="tibetan">གང་ཞིག་སྟོང་གསུམ་རིན་ཆེན་བཀང་སྟེ་འཇིག་རྟེན་མཁྱེན། །</p>
        <p>菩萨若具忍善法，三千世界满宝供，</p>
        <p class="tibetan">སངས་རྒྱས་རྣམས་དང་དགྲ་བཅོམ་རང་རྒྱལ་ཕུལ་བྱས་པ། །</p>
        <p class="tibetan">སྦྱིན་པའི་ཕུང་པོས་དེ་ལ་བསོད་ནམས་ཆར་མི་ཕོད། །</p>
        <p>罗汉缘觉世间解，施蕴不及彼福德。</p>
        <p class="tibetan">བཟོད་ལ་གནས་པའི་ལུས་ནི་ཡོངས་སུ་དག་འགྱུར་ཏེ། །</p>
        <p class="tibetan">སུམ་ཅུ་རྩ་གཉིས་མཚན་དང་མཐུ་སྟོབས་ཕ་མཐའ་ཡས། །</p>
        <p>住安忍者身洁净，三十二相力无穷，</p>
        <p class="tibetan">སེམས་ཅན་རྣམས་ལ་ཆོས་རབ་སྟོང་པ་སྒྲོགས་པར་བྱེད། །</p>
        <p class="tibetan">འདི་ནི་བཟོད་ལྡན་དེ་ལ་འགྲོ་བ་དགའ་འགྱུར་མཁས། །</p>
        <p>于诸有情宣空法，众喜具忍成智者。</p>
        <p class="tibetan">གལ་ཏེ་སེམས་ཅན་ལ་ལས་ཙན་དན་ཕུར་མ་བླངས། །</p>
        <p class="tibetan">རབ་གུས་བྱང་ཆུབ་སེམས་དཔའ་ལ་ནི་ཉུག་བྱེད་ལ། །</p>
        <p>有众生取檀香包，恭敬涂敷菩萨身，</p>
        <p class="tibetan">གཞན་ཞིག་མེ་མདག་མགོ་ལ་འཐོར་བྱེད་གཉིས་ཀ་ལ། །</p>
        <p class="tibetan">དེ་ཡིས་མཉམ་ཞིང་སྙོམས་པའི་སེམས་ནི་བསྐྱེད་པར་བྱ། །</p>
        <p>或有火烬撒其头，于二者起平等心。</p>
        <p class="tibetan">བྱང་ཆུབ་སེམས་དཔའ་མཁས་པས་དེ་ལྟར་བཟོད་བྱས་ནས། །</p>
        <p class="tibetan">སེམས་བསྐྱེད་དེ་ནི་བྱང་ཆུབ་མཆོག་ཏུ་ཡོངས་བསྔོས་ན། །</p>
        <p>智者菩萨安忍已，发心回向大菩提，</p>
        <p class="tibetan">དཔའ་བོ་འཇིག་རྟེན་ཀུན་ལ་བཟོད་པས་དགྲ་བཅོམ་དང་། །</p>
        <p class="tibetan">རང་རྒྱལ་སེམས་ཅན་ཁམས་མང་ཇི་སྙེད་ཟིལ་གྱིས་གནོན། །</p>
        <p>勇士为世安忍胜，罗汉独觉众有情。</p>
        <p class="tibetan">བཟོད་བྱེད་འདི་སྙམ་དུ་ཡང་སེམས་ནི་བསྐྱེད་བྱ་སྟེ། །</p>
        <p class="tibetan">སེམས་དམྱལ་དུད་འགྲོ་གཤིན་རྗེའི་འཇིག་རྟེན་སྡུག་བསྔལ་མང་། །</p>
        <p>能忍者当生此心：狱畜阎罗界多苦，</p>
        <p class="tibetan">འདོད་པའི་ཡོན་ཏན་རྒྱུ་ཡིས་དབང་མེད་གནོད་མྱོང་ན། །</p>
        <p class="tibetan">བྱང་ཆུབ་ཆེད་དུ་ཅི་ཕྱིར་ང་བཟོད་མི་བྱ་སྙམ། །</p>
        <p>欲因受害不自主，我为菩提何不忍？</p>
        <p class="tibetan">ལྕག་དབྱུག་མཚོན་དང་བསད་དང་བཅིངས་དང་བརྡེག་པ་དང་། །</p>
        <p class="tibetan">མགོ་གཅོད་པ་དང་རྣ་བ་རྐང་ལག་སྣ་གཅོད་དང་། །</p>
        <p>鞭棍兵刃打杀缚，砍头断耳鼻手足，</p>
        <p class="tibetan">འཇིག་རྟེན་སྡུག་བསྔལ་ཇི་སྙེད་བདག་གིས་བཟོད་སྙམ་པ། །</p>
        <p class="tibetan">བྱང་ཆུབ་སེམས་དཔའ་བཟོད་པའི་ཕ་རོལ་ཕྱིན་ལ་གནས། །</p>
        <p>世间诸苦我能忍，菩萨安住忍辱度。</p>
        <p class="tibetan">ཚུལ་ཁྲིམས་ཀྱིས་ནི་ཞི་བ་འདོད་རྣམས་འཕགས་པར་འགྱུར། །</p>
        <p class="tibetan">སྟོབས་བཅུའི་སྤྱོད་ཡུལ་གནས་ཤིང་ཚུལ་ཁྲིམས་ཉམས་པ་མེད། །</p>
        <p>戒令求寂者超胜，十力行境戒无失，</p>
        <p class="tibetan">སྡོམ་པའི་བྱ་བ་ཇི་སྙེད་ཀུན་གྱི་རྗེས་སུ་འཇུག།</p>
        <p class="tibetan">སེམས་ཅན་ཀུན་ལ་ཕན་ཕྱིར་དེ་ཡང་བྱང་ཆུབ་བསྔོ། །</p>
        <p>戒行随行于一切，回向菩提为利生。</p>
        <p class="tibetan">གལ་ཏེ་རང་རྒྱལ་དགྲ་བཅོམ་བྱང་ཆུབ་རེག་འདོད་ན། །</p>
        <p class="tibetan">ཚུལ་ཁྲིམས་འཆལ་ཅིང་མི་མཁས་དེ་བཞིན་སྤྱོད་པ་ཉམས། །</p>
        <p>欲得独觉罗汉果，破戒无知失行为，</p>
        <p class="tibetan">ཇི་སྟེ་བྱང་ཆུབ་ཞི་བ་མཆོག་ཏུ་ཡོངས་བསྔོ་ན། །</p>
        <p class="tibetan">འདོད་ཡོན་བརྩོན་ཡང་ཚུལ་ཁྲིམས་ཕ་རོལ་ཕྱིན་ལ་གནས། །</p>
        <p>回向寂灭胜菩提，勤欲妙亦住戒度。</p>
        <p class="tibetan">ཆོས་གང་ངེས་པའི་བྱང་ཆུབ་ཡོན་ཏན་འབྱུང་འགྱུར་བ། །</p>
        <p class="tibetan">དེ་ནི་ཡོན་ཏན་ཆོས་ལྡན་རྣམས་ཀྱི་ཚུལ་ཁྲིམས་དོན། །</p>
        <p>若法菩提功德生，具功德法戒律义，</p>
        <p class="tibetan">ཆོས་གང་ཕན་བྱེད་རྣམས་ཀྱི་བྱང་ཆུབ་ཡོངས་ཉམས་པ། །</p>
        <p class="tibetan">འདི་ནི་ཚུལ་ཁྲིམས་འཆལ་ཅེས་རྣམ་པར་འདྲེན་པས་གསུངས། །</p>
        <p>法失利者之菩提，此谓破戒导师语。</p>
        <p class="tibetan">གལ་ཏེ་བྱང་ཆུབ་སེམས་དཔའ་འདོད་ཡོན་ལྔ་སྤྱོད་ཀྱང་། །</p>
        <p class="tibetan">སངས་རྒྱས་ཆོས་དང་འཕགས་པའི་དགེ་འདུན་སྐྱབས་སོང་སྟེ། །</p>
        <p>菩萨纵享五欲妙，然皈依佛法圣僧，</p>
        <p class="tibetan">སངས་རྒྱས་འགྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །</p>
        <p class="tibetan">མཁས་པ་ཚུལ་ཁྲིམས་ཕ་རོལ་ཕྱིན་གནས་རིག་པར་བྱ། །</p>
        <p>思维成佛念遍知，当知智者住戒度。</p>
        <p class="tibetan">གལ་ཏེ་བསྐལ་པ་བྱེ་བར་དགེ་བའི་ལས་ལམ་བཅུ། །</p>
        <p class="tibetan">སྤྱོད་ཀྱང་རང་རྒྱལ་དགྲ་བཅོམ་ཉིད་ལ་འདོད་སྐྱེད་ན། །</p>
        <p>俱胝劫行十善业，然求独觉罗汉果，</p>
        <p class="tibetan">དེ་ཚེ་ཚུལ་ཁྲིམས་སྐྱོན་བྱུང་ཚུལ་ཁྲིམས་ཉམས་པ་ཡིན། །</p>
        <p class="tibetan">སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི། །</p>
        <p>时戒有过是失戒，彼发心罪重他胜。</p>
        <p class="tibetan">ཚུལ་ཁྲིམས་སྲུང་ཞིང་བྱང་ཆུབ་མཆོག་ཏུ་ཡོངས་བསྔོ་ལ། །</p>
        <p class="tibetan">དེ་ཡིས་རློམ་སེམས་མེད་ཅིང་བདག་བསྟོད་མི་བྱེད་ལ། །</p>
        <p>守戒回向大菩提，无骄慢心不赞自，</p>
        <p class="tibetan">ང་ཡི་འདུ་ཤེས་སེམས་ཅན་འདུ་ཤེས་ཡོངས་སུ་སྤངས། །</p>
        <p class="tibetan">བྱང་ཆུབ་སེམས་དཔའ་ཚུལ་ཁྲིམས་ཕ་རོལ་ཕྱིན་གནས་བརྗོད། །</p>
        <p>尽除我想众生想，菩萨住戒波罗蜜。</p>
        <p class="tibetan">གལ་ཏེ་བྱང་ཆུབ་སེམས་དཔའ་རྒྱལ་བའི་ལམ་སྤྱོད་པ། །</p>
        <p class="tibetan">སེམས་ཅན་འདི་དག་ཁྲིམས་ལྡན་འདི་དག་ཁྲིམས་འཆལ་ཞེས། །</p>
        <p>若行佛道菩萨思，此等具戒此破戒，</p>
        <p class="tibetan">སྣ་ཚོགས་འདུ་ཤེས་ཞུགས་པ་ཤིན་ཏུ་ཚུལ་ཁྲིམས་འཆལ། །</p>
        <p class="tibetan">ཚུལ་ཁྲིམས་ཉམས་ཤིང་དེ་ལ་ཡོངས་དག་ཚུལ་ཁྲིམས་མེད། །</p>
        <p>起种种想是破戒，失戒不具清净戒。</p>
        <p class="tibetan">གང་ལ་བདག་གི་འདུ་ཤེས་སེམས་ཅན་འདུ་ཤེས་མེད། །</p>
        <p class="tibetan">འདུ་ཤེས་འདོད་ཆགས་བྲལ་ལ་སྡོམ་མིན་ག་ལ་ཡོད། །</p>
        <p>谁无我想众生想，离想贪岂有恶戒？</p>
        <p class="tibetan">གང་ལ་སྡོམ་དང་སྡོམ་པ་མ་ཡིན་རློམ་སེམས་མེད། །</p>
        <p class="tibetan">འདི་ནི་ཚུལ་ཁྲིམས་སྡོམ་པར་རྣམ་པར་འདྲེན་པས་གསུངས། །</p>
        <p>谁无执戒非戒心，导师说此是戒律。</p>
        <p class="tibetan">སེམས་ཅན་དག་པ་གང་ཞིག་དེ་ལྟར་ཁྲིམས་ལྡན་པ། །</p>
        <p class="tibetan">སྡུག་དང་མི་སྡུག་ཀུན་ལ་ལྟ་བ་མེད་པ་ཡིན། །</p>
        <p>清净有情具戒律，不见可爱不可爱，</p>
        <p class="tibetan">མགོ་དང་རྐང་ལག་གཏོང་ཞིང་ཞུམ་པའི་སེམས་ཀྱང་མེད། །</p>
        <p class="tibetan">བདོག་པ་ཐམས་ཅད་གཏོང་ཞིང་རྟག་ཏུ་ཞེན་པ་མེད། །</p>
        <p>施头手足无怯心，布施所有恒无执。</p>
        <p class="tibetan">ཆོས་རྣམས་རང་བཞིན་བདག་མེད་ཡ་མ་བརླར་ཤེས་ནས། །</p>
        <p class="tibetan">བདག་གི་ཤ་ཡང་གཏོང་ལ་ཞུམ་པའི་སེམས་མེད་ན། །</p>
        <p>知法无性我不实，纵舍自体无怯心，</p>
        <p class="tibetan">དེ་ཚེ་ཕྱི་རོལ་དངོས་པོ་གཏོང་བ་སྨོས་ཅི་དགོས། །</p>
        <p class="tibetan">གལ་ཏེ་སེར་སྣ་བྱེད་པ་དེ་ནི་གནས་མེད་དོ། །</p>
        <p>尔时况施身外物？无有悭吝之是处。</p>
        <p class="tibetan">བདག་ཏུ་འདུ་ཤེས་དངོས་ལ་བདག་གིར་འཛིན་པས་ཆགས། །</p>
        <p class="tibetan">བླུན་པོ་རྣམས་ལ་གཏོང་བའི་བློ་ལྟ་ག་ལ་ཡོད། །</p>
        <p>我想执物为我所，贪愚焉有施舍心？</p>
        <p class="tibetan">སེར་སྣ་ཅན་ནི་ཡི་དྭགས་གནས་སུ་སྐྱེ་བར་འགྱུར། །</p>
        <p class="tibetan">ཇི་སྟེ་མིར་སྐྱེས་ན་ཡང་དེ་ཚེ་དབུལ་པོར་འགྱུར། །</p>
        <p>吝啬转生饿鬼处，投生为人亦贫穷。</p>
        <p class="tibetan">དེ་ཚེ་བྱང་ཆུབ་སེམས་དཔའ་སེམས་ཅན་དབུལ་ཤེས་ནས། །</p>
        <p class="tibetan">གཏོང་ལ་མོས་པར་འགྱུར་ཞིང་རྟག་ཏུ་ལྷུག་པར་གཏོང་། །</p>
        <p>菩萨知众贫乏已，渴求舍施恒博施，</p>
        <p class="tibetan">གླིང་བཞི་ལེགས་པར་བརྒྱན་པ་མཆིལ་མའི་ཐལ་བ་འདྲ། །</p>
        <p class="tibetan">བྱིན་ནས་དགའ་བར་འགྱུར་གྱིས་གླིང་ཐོབ་དེ་ལྟ་མིན། །</p>
        <p>四洲庄严如唾沫，施喜得洲非如是。</p>
        <p class="tibetan">བྱང་ཆུབ་སེམས་དཔའ་མཁས་པ་གསལ་བ་སྲིད་གསུམ་གྱི། །</p>
        <p class="tibetan">སེམས་ཅན་ཇི་སྙེད་དེ་དག་ཀུན་ལ་སྦྱིན་པ་འདི། །</p>
        <p>明智菩萨如此思，但愿依此而布施，</p>
        <p class="tibetan">བྱིན་པར་གྱུར་ཅིག་སྙམ་དུ་བསམས་ནས་སྦྱིན་བྱིན་ལ། །</p>
        <p class="tibetan">དེ་ཡང་འགྲོ་བའི་དོན་དུ་བྱང་ཆུབ་མཆོག་ཏུ་བསྔོ། །</p>
        <p>三有众生发放施。利生回向大菩提。</p>
        <p class="tibetan">སྦྱིན་པ་བྱིན་ནས་དངོས་ལ་གནས་པར་བྱེད་པ་མེད། །</p>
        <p class="tibetan">དེ་ནི་ནམ་དུའང་རྣམ་པར་སྨིན་ལ་རེ་བ་མེད། །</p>
        <p>施已于事无能住，彼永不求异熟果。</p>
        <p class="tibetan">དེ་ལྟར་གཏོང་ལ་མཁས་པ་ཐམས་ཅད་གཏོང་བ་སྟེ། །</p>
        <p class="tibetan">ཆུང་ངུ་བཏང་ལ་མང་པོ་དཔག་ཏུ་མེད་པར་འགྱུར། །</p>
        <p>如是知舍施一切，施少成多无有量。</p>
        <p class="tibetan">སྲིད་པ་གསུམ་ན་སེམས་ཅན་མ་ལུས་ཇི་སྙེད་པ། །</p>
        <p class="tibetan">ཡོངས་སུ་བརྟག་པ་བཟུང་སྟེ་དེ་དག་ཐམས་ཅད་ཀྱིས། །</p>
        <p>三有无余诸众生，假设彼等无量劫，</p>
        <p class="tibetan">འཇིག་རྟེན་མཁྱེན་པ་སངས་རྒྱས་དགྲ་བཅོམ་རང་རྒྱལ་ལ། །</p>
        <p class="tibetan">བསྐལ་པ་མཐའ་ཡས་སྦྱིན་བྱིན་ཉན་ཐོས་ལེགས་འཚོལ་ན། །</p>
        <p>供世间解佛罗汉，独觉而求声闻果。</p>
        <p class="tibetan">བྱང་ཆུབ་སེམས་དཔའ་མཁས་པ་ཐབས་མཁས་གང་ཞིག་གིས། །</p>
        <p class="tibetan">དེ་དག་བསོད་ནམས་བྱ་བའི་དངོས་ལ་ཡི་རང་ནས། །</p>
        <p>善巧方便智菩萨，随喜彼等做福事，</p>
        <p class="tibetan">སེམས་ཅན་དོན་དུ་བྱང་ཆུབ་མཆོག་རབ་ཡོངས་བསྔོ་ན། །</p>
        <p class="tibetan">ཡོངས་སུ་བསྔོ་བས་འགྲོ་བ་ཐམས་ཅད་ཟིལ་གྱིས་གནོན། །</p>
        <p>利生回向大菩提，回向胜过诸群生。</p>
        <p class="tibetan">ནོར་བུ་མཆིང་བུའི་ཕུང་པོ་ཆེན་པོར་གྱུར་པ་ཡང་། །</p>
        <p class="tibetan">རིན་ཆེན་བཻཌཱུརྱ་གཅིག་དེ་ཀུན་ཟིལ་གྱིས་གནོན། །</p>
        <p>如碔砆宝纵成堆，一琉璃宝能胜彼，</p>
        <p class="tibetan">དེ་བཞིན་འགྲོ་ཀུན་སྦྱིན་པའི་ཕུང་པོ་རྒྱ་ཆེན་ཀུན། །</p>
        <p class="tibetan">རྗེས་སུ་ཡི་རང་བྱང་ཆུབ་སེམས་དཔས་ཟིལ་གྱིས་གནོན། །</p>
        <p>众生广大诸布施，随喜菩萨胜过彼。</p>
        <p class="tibetan">གལ་ཏེ་བྱང་ཆུབ་སེམས་དཔས་འགྲོ་ལ་སྦྱིན་བྱིན་ནས། །</p>
        <p class="tibetan">དེ་ལ་བདག་གིར་མི་བྱེད་དངོས་པོ་འཕངས་མེད་ན། །</p>
        <p>若菩萨于众生施，不执我所不惜事，</p>
        <p class="tibetan">དེ་ལས་དགེ་བའི་རྩ་བ་མཐུ་ཆེན་འཕེལ་འགྱུར་ཏེ། །</p>
        <p class="tibetan">སྤྲིན་མེད་འོད་ལྡན་ཟླ་དཀྱིལ་ཡར་གྱི་ངོ་བཞིན་ནོ། །</p>
        <p>彼生善根增大力，犹如无云上弦月。</p>
    </div>
    <div class="note right">
        <p class="tibetan">སྐབས་ལྔ་པའོ། །</p>
        <p>第五品终</p>
    </div>
    <div class="jisong">
        <p class="tibetan">བྱང་ཆུབ་སེམས་དཔའི་སྦྱིན་པས་ཡི་དྭགས་འགྲོ་བ་གཅོད། །</p>
        <p class="tibetan">དབུལ་བ་དང་ནི་དེ་བཞིན་ཉོན་མོངས་ཐམས་ཅད་གཅོད། །</p>
        <p>菩萨布施离饿鬼，中止贫穷诸烦恼，</p>
        <p class="tibetan">སྤྱོད་ཚེ་ལོངས་སྤྱོད་མཐའ་ཡས་རྒྱས་པ་ཐོབ་པར་འགྱུར། །</p>
        <p class="tibetan">སྦྱིན་པས་སྡུག་བསྔལ་གྱུར་པའི་སེམས་ཅན་ཡོངས་སྨིན་བྱེད། །</p>
        <p>行时广得无量财，布施成熟苦有情。</p>
        <p class="tibetan">ཁྲིམས་ཀྱིས་དུད་འགྲོའི་འགྲོ་བ་དུ་མའི་ངོ་བོ་དང་། །</p>
        <p class="tibetan">མི་ཁོམ་བརྒྱད་སྤོང་དེ་ཡིས་དལ་བ་རྟག་ཏུ་རྙེད། །</p>
        <p>依戒能断旁生体，离八无暇恒得闲，</p>
        <p class="tibetan">བཟོད་པས་གཟུགས་བཟང་དམ་པ་རྒྱ་ཆེན་ཐོབ་འགྱུར་ཏེ། །</p>
        <p class="tibetan">གསེར་མདོག་སྡུག་ཅིང་འགྲོ་བས་ལྟ་བའི་འོས་སུ་འགྱུར། །</p>
        <p>忍得广大微妙相，宛如金色众乐见。</p>
        <p class="tibetan">བརྩོན་འགྲུས་ཀྱིས་ནི་དཀར་པོའི་ཡོན་ཏན་འགྲིབ་མི་འགྱུར། །</p>
        <p class="tibetan">ཡེ་ཤེས་མཐའ་ཡས་རྒྱལ་བའི་བང་མཛོད་རྙེད་པར་འགྱུར། །</p>
        <p>精进白法不减失，得无边智佛宝库，</p>
        <p class="tibetan">བསམ་གཏན་གྱིས་ནི་འདོད་པའི་ཡོན་ཏན་སྨད་པ་འདོར། །</p>
        <p class="tibetan">རིག་དང་མངོན་པར་ཤེས་དང་ཏིང་འཛིན་མངོན་པར་སྒྲུབ། །</p>
        <p>禅定舍弃呵欲妙，成就明通及等持。</p>
        <p class="tibetan">ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། །</p>
        <p class="tibetan">ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། །</p>
        <p>依慧遍知法自性，真超无余诸三界，</p>
        <p class="tibetan">མི་ཡི་ཁྱུ་མཆོག་འཁོར་ལོ་རིན་ཆེན་བསྐོར་བྱས་ནས། །</p>
        <p class="tibetan">སྡུག་བསྔལ་ཟད་པར་བྱ་ཕྱིར་འགྲོ་ལ་ཆོས་ཀྱང་སྟོན། །</p>
        <p>人中之尊转宝轮，为尽苦于众说法。</p>
    </div>
    <div class="note right">
        <p class="tibetan">སྐབས་དྲུག་པའོ། །</p>
        <p>第六品终</p>
    </div>
    <div class="jisong">
        <p class="tibetan">ཆོས་འདི་ཡོངས་རྫོགས་བྱས་ནས་བྱང་ཆུབ་སེམས་དཔའ་དེ། །</p>
        <p>此法圆满彼菩萨。</p>
    </div>
    <div class="note right">
        <p class="tibetan">སྐབས་བདུན་པའོ། །</p>
        <p>第七品终</p>
    </div>
    <div class="jisong">
        <p class="tibetan">ཡོངས་དག་ཞིང་དང་སེམས་ཅན་དག་པ་ཡོངས་སུ་འཛིན། །</p>
        <p class="tibetan">སངས་རྒྱས་རྒྱུད་དང་ཆོས་ཀྱི་རྒྱུད་ཀྱང་ཡོངས་སུ་འཛིན། །</p>
        <p>受持净土摄净情，受持佛种及法种，</p>
        <p class="tibetan">དེ་བཞིན་དགེ་འདུན་རྒྱུད་དང་ཆོས་ཀུན་ཡོངས་སུ་འཛིན། །</p>
        <p class="tibetan">འགྲོ་བའི་ནད་གསོ་མཛད་པ་སྨན་པའི་མཆོག་གྱུར་པས། །</p>
        <p>圣僧之种一切法。疗众生疾大明医，</p>
        <p class="tibetan">ཤེས་རབ་བསྟན་པ་བྱང་ཆུབ་ལམ་ལྡན་འདི་གསུངས་ཏེ། །</p>
        <p class="tibetan">མིང་ནི་ཡོན་ཏན་རིན་ཆེན་སྡུད་པ་བྱང་ཆུབ་ལམ། །</p>
        <p>示慧说此菩提道，摄功德宝菩提道，</p>
        <p class="tibetan">ལམ་འདི་སེམས་ཅན་ཀུན་གྱིས་ཐོབ་པར་བྱ་ཕྱིར་བཤད། །</p>
        <p>为众生得说此道。</p>
    </div>
    <div class="note right">
        <p class="tibetan">སྐབས་བརྒྱད་པའོ། །</p>
        <p>第八品终</p>
    </div>
    <p class="tibetan">འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ་རྫོགས་སོ། །</p>
    <p>圣般若摄颂圆满！</p>
    <p class="tibetan">རྒྱ་གར་གྱི་མཁན་པོ་བིདྱཱ་ཀ་ར་སིང་ཧ་དང་།
        ཞུ་ཆེན་གྱི་ལོ་ཙཱ་བ་བན་དེ་དཔལ་བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། ། ། །</p>
    <p>印度堪布布雅嘎热桑哈与主校译师万德拜则由梵译藏并校勘抉择。</p>
</body>

</html>