<html><body>
<div class="title">
<p>顺治皇帝出家偈</p>
</div>
<div class="jisong">
<p>天下丛林饭似山，钵盂到处任君餐。</p>
<p>黄金白玉非为贵，唯有袈裟披最难！</p>
<p>朕为大地山河主，忧国忧民事转烦，</p>
<p>百年三万六千日，不及僧家半日闲。</p>
<p>来时糊涂去时迷，空在人间走一回。</p>
<p>未曾生我谁是我？生我之时我是谁？</p>
<p>长大成人方是我，合眼朦胧又是谁？</p>
<p>不如不来亦不去，也无欢喜也无悲。</p>
<p>悲欢离合多劳意，何日清闲谁得知？</p>
<p>世间难比出家人，无牵无挂得安闲。</p>
<p>口中吃得清和味，身上常穿百衲衣。</p>
<p>五湖四海为上客，逍遥佛殿任君嘻。</p>
<p>莫道僧家容易做，皆因屡世种菩提。</p>
<p>虽然不是真罗汉，也搭如来三顶衣。</p>
<p>兔走鸟飞东复西，为人切莫用心机，</p>
<p>百年世事三更梦，万里江山一局棋！</p>
<p>禹尊九州汤伐夏，秦吞六国汉登基，</p>
<p>古来多少英雄汉，南北山头卧土泥</p>
<p>黄袍换却紫袈裟，只为当初一念差。</p>
<p>我本西方一衲子，缘何落在帝皇家！</p>
<p>十八年来不自由，南征北战几时休？</p>
<p>朕今撒手归西去，管你万代与千秋。</p>
</div>
</body></html>