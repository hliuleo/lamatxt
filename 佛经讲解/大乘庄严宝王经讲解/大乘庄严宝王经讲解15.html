<html>

<body>
    <div class="title">
        <p>大乘庄严宝王经讲解 第15课（对应原文）</p>
    </div>
    <p>除盖障菩萨白佛言：“世尊，请说《大乘庄严宝王经》，令我等喜尝法味。”世尊告言：“善男子，彼等得闻《大乘庄严宝王经》名称者，无有宿业障碍。纵使勤造贪执他妻之业，喜杀父、杀母、杀阿罗汉、毁佛塔、恶心出佛身血此等罪业者，依《大乘庄严宝王经》亦可解脱罪业。”
    </p>
    <p>除盖障菩萨复白佛言：“世尊，我欲知依《大乘庄严宝王经》如何解脱诸罪。”世尊告言：“善男子，须弥山王右方，有六正等觉观垢与无垢之边，我今亦观，白衣变青、青衣变白，视白衣变青者为罪蕴，视青衣变白者为法蕴。善男子，如是《大乘庄严宝王经》能焚能净一切罪。除盖障，譬如，夏季，草木森林青青，是时，百口龙王从自处起，焚烧一切草木嫩枝、药材森林。善男子，如是此《大乘庄严宝王经》能焚一切罪。凡听闻《大乘庄严宝王经》之彼等众生，具足安乐。善男子，当知彼等非凡夫，视如不退转菩萨。彼等命终时，十二如来安慰言‘善男子、莫畏惧、莫畏惧，汝已得闻《大乘庄严宝王经》，汝当不复流转轮回，不复见生老死，不受爱别离与怨憎会苦。善男子，汝当前往极乐世界，于无量光如来前听闻妙法’。善男子，如是彼等众生当具安乐。”
    </p>
    <p>是时，观自在菩萨摩诃萨顶礼佛足而去。</p>
    <p>除盖障菩萨默言而坐。</p>
    <p>天、龙、夜叉、阿修罗、大鹏、人非人耶、大腹行、人、非人，彼等一切众生亦离去。</p>
    <p>一时彼等离去，尔时阿难白佛言：“世尊，请为我等宣说戒学。”佛告言：“诸比丘欲受近圆戒者，首当观察诸种种处。观察已，告诸比丘言：‘诸尊者，僧伽种种处清净，无有骨骸，亦无粪尿，彼种种处悉皆清净，诸比丘，可授近圆戒’。”佛复告言：“不具戒者不应受近圆戒，亦勿授予白四羯磨，亦不应作中白羯磨，何需繁述？诸比丘，不具戒比丘尚不应去往精舍，何况作白四羯磨，彼等会毁坏佛法。彼等不具戒者，不应住应供处，彼等住于精舍外。僧斋亦不应施予彼等，僧众亦不应施予彼等，彼等亦不应具比丘少分物。”
    </p>
    <p>阿难复白佛言：“世尊，何时出现如是应供处？”佛告言：我灭度后三百年时出现如是诸应供处，于精舍执为家想，彼等由子女围绕，彼等享用非应享用之僧座、小榻、僧枕、衣袋、卧具、坐垫……</p>
    <p class="note right">2022年11月1日</p>
    <p>【补译部分结束】</p>
    <p>
        为除盖障说已，尔时佛告阿难陀：“若有不知业报，于精舍内洟唾及大小便利等，今为汝说。若于常住地洟唾者，是人生于娑罗树中，为针口虫经十二年。若于常住地大小便利者，是人于波罗柰大城大小便利中，生为秽污虫。若私用常住齿木者，堕在龟鱼及摩竭鱼中生。若盗用常住油麻米豆等者，堕在饿鬼趣中，头发蓬乱，身毛皆竖，腹大如山，其咽如针，烧燃枯燋唯残骸骨，是人受斯苦报。若轻慢众僧者，是人当堕贫贱家生，随所生处根相不具，背伛矬陋；舍是身已而复生处，多病痟瘦，手足挛躄，而有脓血盈流，其身零落身肉，经百千万岁受斯苦报。
    </p>
    <p>
        “若盗用常住地者，堕大号叫地狱中，口吞铁丸，唇齿断齶，及其咽喉悉烧烂坏，心肝肠胃遍体燋燃；时有苾刍言，业风吹彼，死而复活，于是阎魔狱卒驱领罪人，彼自业感生于大舌，有百千万铁犁耕彼舌上，受是苦报经多千万年；于此地狱出已，复入大火镬地狱，彼有阎魔狱卒驱领罪人，以百千万针刺其舌上；业力故活，驱至火坑而掷入中；又驱至奈河而掷入中，而亦不死；如是展转入余地狱，经历三劫。是人复于南赡部洲贫贱家生，其身盲瞑，受斯苦报。慎勿盗用常住财物！
    </p>
    <p>
        “若苾刍持戒，应受持三衣。若入王宫，应当披持第一大衣；若常众中，应当披持第二衣；若作务时，或入村落，或入城隍，或道行时，应当披持第三衣。苾刍应如是受持三衣！若得戒、得功德、得智慧，我说苾刍应持是戒。不得盗用常住财物，犹如火坑，常住如毒药，常住如重担。毒药可能救疗，若盗用常住物者，无能救济！”
    </p>
    <p>
        尔时，具寿阿难陀白世尊言：“如佛教敕，当具行学。若苾刍受持别解脱，应善安住，守护世尊学处。”</p>
    <p>
        时，具寿阿难陀顶礼佛足，绕已而退。时，诸大声闻各各退还本处。一切世间天、龙、药叉、彦达嚩、阿苏啰、蘖噜拏、紧那啰、摩护啰誐、人非人等，闻佛说已，欢喜信受，礼佛而退。</p>
</body>
</html>