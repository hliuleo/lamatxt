<html>

<body>
    <div class="title">
        <p>释量论·成量品</p>
    </div>
    <div class="author">
        <p>法称论师·造论</p>
        <p>索达吉堪布·翻译</p>
    </div>
    <div class="jisong">
        <p>量即无欺识。起功用不欺，</p>
        <p>名起亦如是，显示所欲故。</p>
        <p>说者能为境，何义心中明，</p>
        <p>彼名乃量性。非具境性因，</p>
        <p>取已所取故，世俗不承许。</p>
        <p>识是正量性，缘所取舍事，</p>
        <p>彼者为主故。以有境相异，</p>
        <p>识证有别故，彼有此有故。</p>
        <p>由自知自体，依名言为量，</p>
        <p>论能遣愚痴。明未知义尔。</p>
        <p>证知自体已，知总相得之。</p>
        <p>意谓于自相，不知而知故。</p>
        <p>观察自相故。具彼佛为量。</p>
        <p>为遣非生者，而说成量性。</p>
        <p>故待彼能立，是量实合理。</p>
        <p>常性量非有，证知有实量，</p>
        <p>所知无常性，彼无常性故。</p>
        <p>次第产生者，由常生非理，</p>
        <p>不容观待故，缘非能利故，</p>
        <p>无常亦无量。住行形差异，</p>
        <p>能起作用等，许成喻不成，</p>
        <p>抑是怀疑处。随有无所造，</p>
        <p>形等极成立，由彼比量者，</p>
        <p>其是合理性。证实异事等，</p>
        <p>名同无别故，比量非应理，</p>
        <p>如灰物推火。非尔则陶师，</p>
        <p>造瓶等泥形，故蚁穴亦成，</p>
        <p>由彼所造作。随行所立故，</p>
        <p>果总亦能证，而说相属者，</p>
        <p>异故他体过，许是果等同。</p>
        <p>唯见于种别，成立之名总，</p>
        <p>证成非应理，犹如语言等，</p>
        <p>是够故为牛。欲说依他故，</p>
        <p>诸名于何者，并非悉皆无，</p>
        <p>有彼若成义，一切成一切。</p>
        <p>依此而分析，淡黄派等许，</p>
        <p>无常等之故，亦成无心等，</p>
        <p>剥皮则死故，承许为具心。</p>
        <p>事体若不成，此理若成立，</p>
        <p>纵彼不成立，差别非能害，</p>
        <p>如声依虚空。名虽不成立，</p>
        <p>事成则成立，如鸱枭派前，</p>
        <p>佛教徒宣说，体等作能立。</p>
        <p>当知彼错等，纵唯名无谬，</p>
        <p>能立亦有咎，由事证事故。</p>
        <p>如行故证牛，具手故证象，</p>
        <p>此名之所诠，共称非欲说。</p>
        <p>若何事是因，彼何时非因，</p>
        <p>何故许彼因，不许非为因。</p>
        <p>与刃药等联，黑者伤及愈，</p>
        <p>无关之木块，何不执为因？</p>
        <p>自性无差异，造作亦非理，</p>
        <p>常无消逝故，功能亦难悟。</p>
        <p>何有则何有，此外若执因，</p>
        <p>一切因无尽。生芽土水等，</p>
        <p>自性尽变已，是因善作彼，</p>
        <p>见其差异故。谓如境根聚，</p>
        <p>无别是识因，如是此是非，</p>
        <p>彼亦有别故。各自皆无力，</p>
        <p>自性无别故，聚亦无能力，</p>
        <p>是故差异成。故各无何力，</p>
        <p>聚有德彼等，是因非自在，</p>
        <p>此等无别故。有者则声称：</p>
        <p>量即知隐事，彼能立亦无，</p>
        <p>勤行者非有。不知于所说，</p>
        <p>疑虑有误者，为令勤彼说，</p>
        <p>寻觅有智者，故察堪当彼，</p>
        <p>所修之智慧。此晓昆虫数，</p>
        <p>我等无所需，彻知取舍性，</p>
        <p>及其方法者，许彼为正量，</p>
        <p>而非知一切。见远否皆可，</p>
        <p>见求真理是。设见远为量，</p>
        <p>当来依鹫鹰。能立修悲中。</p>
        <p>谓心依身故，修习不成立。</p>
        <p>非理破依故。有情受生时，</p>
        <p>呼吸根及识，非不待自类，</p>
        <p>唯由身体生，极其过分故。</p>
        <p>见具结生力，彼何具何无，</p>
        <p>何后无结生？何处不产生，</p>
        <p>湿生等众生，地等分毫无，</p>
        <p>故悉种子性。故根等不待，</p>
        <p>自类是大种，如一者尽成，</p>
        <p>皆无别成故。诸根一一损，</p>
        <p>意识非有损。见此若改变，</p>
        <p>彼等亦变异，故识住所依，</p>
        <p>即识依于彼，是诸根之因，</p>
        <p>故根由识起。具如此能引，</p>
        <p>后亦成如是。彼之识利故，</p>
        <p>说意依于身。设若根无有，</p>
        <p>非识彼亦无。如此互为因，</p>
        <p>是故互为果。由非次第者，</p>
        <p>不生次第者，无别待亦无。</p>
        <p>身次第成识，彼亦显次第，</p>
        <p>前前刹那者，一一刹那中，</p>
        <p>是前无彼因，是故一切时，</p>
        <p>可见或有因。末心与他心，</p>
        <p>结生有何违？何故许罗汉，</p>
        <p>彼心无结生？岂非已跟随，</p>
        <p>量不成义宗？若彼离因故，</p>
        <p>何故不说彼？如识成取故。</p>
        <p>具根非生心，生识用异故，</p>
        <p>亦非一切生。无心故非他。</p>
        <p>一因故并存，如根如色味。</p>
        <p>由境而改变。恒随彼因故，</p>
        <p>何益彼为因，是故说此依，</p>
        <p>生故称为因。有时于心续，</p>
        <p>能利亦容有，如火于瓶等，</p>
        <p>非唯此即灭。身若安住时，</p>
        <p>心应无消失。彼有方有之，</p>
        <p>驾驭故彼生，非呼吸生彼，</p>
        <p>风排及引生，无勤何因致？</p>
        <p>彼等盛衰中，当得增与减，</p>
        <p>彼等亦应同。心是因不同，</p>
        <p>住引业余者，亦许是因故。</p>
        <p>若如灯芯等，患违身非因。</p>
        <p>死致诸患退，彼时复成活。</p>
        <p>设谓火灭时，薪变不复还，</p>
        <p>彼即无复返。非尔有疗法。</p>
        <p>不复生有者，致有者变化，</p>
        <p>有者复返故，如火于薪金。</p>
        <p>初微亦非返，造可复返变，</p>
        <p>彼亦复出现，如金之硬性。</p>
        <p>说毫不可医，能转难得故，</p>
        <p>抑寿已尽故，唯患无不治。</p>
        <p>死毒等返故，或彼咬已除，</p>
        <p>亦离变因故，彼何不复活？</p>
        <p>近取无变异，不变近取果，</p>
        <p>如泥无变异，不变瓶子等。</p>
        <p>何事无变异，转变何事彼，</p>
        <p>彼近取非理，如黄野黄牛，</p>
        <p>身心亦如是。彼因俱有缘，</p>
        <p>生果即并存，如火红铜液。</p>
        <p>有无依无故，非是若谓有，</p>
        <p>所住即所依。于此所依无。</p>
        <p>住者外非他。是他彼之因，</p>
        <p>彼于事作何？应成无毁灭。</p>
        <p>许彼灭因致，彼亦同过失。</p>
        <p>住因亦作何？设遇灭因前，</p>
        <p>所依令安住，灭即法尔有，</p>
        <p>于此无害故，住因起何用？</p>
        <p>若谓如水等，所依此亦同。</p>
        <p>诸事一刹那，灭故事相续，</p>
        <p>如此生之因，故彼是所依。</p>
        <p>否则不合理。障碍流失故，</p>
        <p>水等之所依，无行德总业，</p>
        <p>如何需所依？依此破会合，</p>
        <p>会合者之因，种类等亦住，</p>
        <p>所依无故遮。若事依他灭，</p>
        <p>彼住因作何？纵彼无他灭，</p>
        <p>住因皆无力。有依悉具住，</p>
        <p>诸生皆有依，是故一切事，</p>
        <p>有时亦不灭。若是自灭性，</p>
        <p>令彼住他何？设非自灭性，</p>
        <p>令其住他何？身体无增减，</p>
        <p>以心行差别，慧等增及减，</p>
        <p>此非灯光等，存诸所依中。</p>
        <p>由彼此亦胜，非无利于心。</p>
        <p>有时贪欲等，依强等而增，</p>
        <p>乃由苦乐生。彼亦调适等，</p>
        <p>内义近中生。依此即是说，</p>
        <p>身等失念等，内义别中生，</p>
        <p>识致改变故。如心别有者，</p>
        <p>闻虎见血等，而现昏迷等。</p>
        <p>由此可决定，随从何行心，</p>
        <p>无彼则不生，故心依于心。</p>
        <p>犹如依于心，听闻等功用，</p>
        <p>心中尔时明，无有相异故，</p>
        <p>身亦应具德。于我具贪故。</p>
        <p>有情非他引，欲得乐离苦，</p>
        <p>受生于劣处。痛苦颠倒心，</p>
        <p>生爱而束缚，生因若彼无，</p>
        <p>其即不投生。若未见去来。</p>
        <p>根不明不见，如目不明者，</p>
        <p>不见轻微烟。纵有体微故，</p>
        <p>有于有无碍，如水如金汞，</p>
        <p>非未见故无。手等动皆动，</p>
        <p>相违之二事，一中不容故，</p>
        <p>应成余异体。一覆一切覆，</p>
        <p>抑或未覆时，覆者亦应见。</p>
        <p>一由染料变，皆变或不变，</p>
        <p>知故一聚无。谓多则如前，</p>
        <p>无有差异故，极微故非知。</p>
        <p>不成无差异，有别是根境，</p>
        <p>是故非微尘。依此亦遮破，</p>
        <p>无有能障等。汞与金混合，</p>
        <p>热石等何见？根等各无力，</p>
        <p>如何能证知？谓由具法生，</p>
        <p>此过亦等同。若谓金与汞，</p>
        <p>由具方得见。依无见何知？</p>
        <p>味具色等违。若近命名许。</p>
        <p>识成各相异。譬如谓长串，</p>
        <p>具彼自体说，与其异体者，</p>
        <p>具数及业等，体不现识前。</p>
        <p>名识随异事，分别假立义，</p>
        <p>犹如功德等，已灭及未生。</p>
        <p>若许此假立，何故而承许？</p>
        <p>彼于一切事，何不依彼许？</p>
        <p>若非皆假立，异别故谓主。</p>
        <p>何外他体无，互异即无义。</p>
        <p>非具余义因，白等具数等，</p>
        <p>名称非异名。若彼亦他义，</p>
        <p>德实成无别。虽非他事物，</p>
        <p>以反体分异，如非业实体。</p>
        <p>说事之诸名，具足数目等，</p>
        <p>相异而宣说，他法作特指。</p>
        <p>欲知唯彼者，不引诸其余，</p>
        <p>有谓指之具，能诠似异法，</p>
        <p>诠一义一切，引故谓指具，</p>
        <p>即诠有法名。除色等力别，</p>
        <p>彼等相同果，非因予遣除，</p>
        <p>即用瓶之名，故瓶非谓色，</p>
        <p>一体之名称，是诠类聚别。</p>
        <p>彼总或分支，谓瓶之色等，</p>
        <p>能表彼力异。此说余亦尔。</p>
        <p>一切若是因，离一支亦非。</p>
        <p>纵各具能力，同时生多体。</p>
        <p>相同多体故，呼吸非决定。</p>
        <p>纵一然多明，彼因恒存故。</p>
        <p>若非多之因，渐非无别故。</p>
        <p>一息取多境，故彼生不定。</p>
        <p>若一识知多，彼成同时性，</p>
        <p>无违故次第，缘取亦不成，</p>
        <p>无有差别故。若执非自类，</p>
        <p>时息多刹那，即是心之因，</p>
        <p>则无次第因。彼岂具次第？</p>
        <p>前自类是因，则初应不生，</p>
        <p>彼之因非有，出息异有境。</p>
        <p>有亦定多性，故心同时生。</p>
        <p>气息行弱等，缺一则不生，</p>
        <p>如何有即因。识亦应有别。</p>
        <p>何非依何别，而别非其果。</p>
        <p>识功能定故，一是一之因，</p>
        <p>以识著他境，无力不取余。</p>
        <p>若身顿生识，后定同类生。</p>
        <p>身体之能力，何故而消失？</p>
        <p>谓身灭非依，故心独自住。</p>
        <p>为彼因得转，心续安住因，</p>
        <p>不成其分支。此生之五处，</p>
        <p>生余身之因。破彼分支事，</p>
        <p>是因不可得，非定已详说。</p>
        <p>根等亦有余。可见前前根，</p>
        <p>自类之能力。见变故生他，</p>
        <p>亦皆得成立。若彼由身生，</p>
        <p>如前过亦同。谓由心中生，</p>
        <p>余身成此生，由离因之故，</p>
        <p>末心有结生。许能立有余。</p>
        <p>谓修纵超胜，如跳及水温。</p>
        <p>并非越自性。已修若反复，</p>
        <p>亦将待勤作。所依不稳固，</p>
        <p>超胜不能增。自性非同彼。</p>
        <p>益彼诸功用，于后之超胜，</p>
        <p>成办力无故。非恒所依住。</p>
        <p>别增非性故。何时已造作，</p>
        <p>复不观待勤，他勤将胜进。</p>
        <p>心修悲等生，自然得进展，</p>
        <p>如火等燃柴，水银及金等。</p>
        <p>是故彼等生，体性生功德。</p>
        <p>勤作令后后，愈来愈超胜。</p>
        <p>若由前同类，种子得增长，</p>
        <p>悲心等串习，其量住何处？</p>
        <p>跳跃非如是，其因力勤习，</p>
        <p>功能确定故，跳跃决定性。</p>
        <p>初非如后跳，身有违品故。</p>
        <p>力渐除违品，自力现前住。</p>
        <p>悲由自种生。设自种子果，</p>
        <p>违品妨害无，心即成彼性。</p>
        <p>如是修前前，心法之慈悲，</p>
        <p>离贪智慧等，即余明之本。</p>
        <p>依修成悲性，如离贪贪厌。</p>
        <p>具悲为灭苦，勤修诸方便。</p>
        <p>方便生彼因，不现讲彼难。</p>
        <p>依教理观察，痛苦之特性，</p>
        <p>了知痛苦因，无常等自性。</p>
        <p>何故成如此？因住果不灭。</p>
        <p>为除彼之因，观察其违品。</p>
        <p>了悟因体故，彼对治亦定。</p>
        <p>我执我所执，有为行境者，</p>
        <p>贪执即是因，能害见无我，</p>
        <p>彼二是相违。众相多方便，</p>
        <p>长时修习中，彼过及功德，</p>
        <p>亦成极明性。心亦明显故，</p>
        <p>因习已断除。佛陀行他利，</p>
        <p>胜麟角喻等。为彼故修法，</p>
        <p>承许是导师。证成初生故，</p>
        <p>此二说为因。断因具三德，</p>
        <p>即是善逝性。非苦所依故，</p>
        <p>即善彼由见，无我或修行。</p>
        <p>生过即兴起，称为复退转，</p>
        <p>已断我见种，是不退转性。</p>
        <p>彼谛异体性。身语意之染，</p>
        <p>无恼及无病，说道不明余，</p>
        <p>修故无余断。有谓言说等，</p>
        <p>故非尽过患。此逆疑故谬。</p>
        <p>常性或无法，或法不知故，</p>
        <p>何故妄断言，诸过不能灭？</p>
        <p>有因故依修，因治灭尽故，</p>
        <p>由知因自性，知彼亦成立。</p>
        <p>救者见道说，无果非妄说，</p>
        <p>具悲故诸为，行持他利故。</p>
        <p>为此是正量。或救说四谛。</p>
        <p>苦即流转蕴。串习贪等明，</p>
        <p>见故非自然，无因生违故。</p>
        <p>错非风等法。谓性合无过。</p>
        <p>为何亦不见，彼法外他法？</p>
        <p>一切贪成同，故非一切法。</p>
        <p>谓如色无过，设彼差别者，</p>
        <p>诸业增上无，彼辩亦等同。</p>
        <p>若亦许贪等，自性是诸法，</p>
        <p>无不具力性，果别由何致？</p>
        <p>诸过纵有别，无有差异故。</p>
        <p>非不成立性，一切变变故，</p>
        <p>亦非一切生。若因已增长，</p>
        <p>则果不应减，如热贪等变，</p>
        <p>是由苦乐生。若由不等生，</p>
        <p>痛苦不生贪。请说由何生？</p>
        <p>由调和精增，从中生贪欲。</p>
        <p>见不调亦贪，余调亦非尔，</p>
        <p>精尽漏血尔，不定一女精，</p>
        <p>非于一尤贪。色等亦分支，</p>
        <p>非尔皆不定。不定皆会生。</p>
        <p>不执德亦尔。设执德是支，</p>
        <p>一切成执德，因无差异故。</p>
        <p>何时具贪欲，如是不成嗔，</p>
        <p>彼二体异故，不见此固定。</p>
        <p>自许贪心等，依赖于同类，</p>
        <p>习气差别转，是故无彼过。</p>
        <p>此破大种法，所依亦遮故。</p>
        <p>非白等依土。所依名因义。</p>
        <p>或与自所依，无别存是依，</p>
        <p>否则非合理。设谓醉等力，</p>
        <p>如是有差异。力非事外境，</p>
        <p>彼亦将毁灭。所依齐全住，</p>
        <p>能依非毁灭，设谓与彼同。</p>
        <p>非尔知现异，大种心异故。</p>
        <p>乃至身变前，意体成相同。</p>
        <p>分别随境转，此是何原由？</p>
        <p>何时不待身，有识成有者，</p>
        <p>习气苏醒因，故有生有者。</p>
        <p>非识非识因，是故亦成立。</p>
        <p>设许一切事，具生识力故。</p>
        <p>草等尖百象。先前未曾见，</p>
        <p>说有除数论，有惭谁力言？</p>
        <p>百次分析因，何体成显现，</p>
        <p>其体先不现，彼果如何存？</p>
        <p>前无而生中，贪等成不定。</p>
        <p>若不离大性，故皆具贪等。</p>
        <p>一切贪成同。若大种别致。</p>
        <p>诸大无生异，然此异所依，</p>
        <p>有增有减性，有彼成无彼。</p>
        <p>若贪等虽异，因同性不失。</p>
        <p>本性同因故，一切成贪同。</p>
        <p>同性生牛识，或于此地等，</p>
        <p>众生等差异，有者次第无。</p>
        <p>热次第有别，然无无热火，</p>
        <p>如是此亦尔。非尔以热外，</p>
        <p>火已遮破故。何法余有德，</p>
        <p>具差别次第，彼等彼差别，</p>
        <p>有断如白等。如色等不定，</p>
        <p>彼与大无别。设谓与之同，</p>
        <p>非尔贪心等，应成俱生故。</p>
        <p>执相有境故，境亦非依据。</p>
        <p>同类因离故，贪等不一定，</p>
        <p>或因接近故，诸识常时生。</p>
        <p>彼者偶尔得，故是无常性。</p>
        <p>过患所依故，因主故亦苦。</p>
        <p>非我非加持。非因非加持。</p>
        <p>常岂是能生？故一非异时，</p>
        <p>产生多体法。他因纵聚合，</p>
        <p>却未生果故，比量推他因，</p>
        <p>彼非常法有。乃暂时性故，</p>
        <p>证实苦具因，无因不待他，</p>
        <p>故成恒有无。有者极声称，</p>
        <p>犹如荆棘等，锐等无有因，</p>
        <p>此等成无因。此有彼亦生，</p>
        <p>此变彼亦变，称此是彼因，</p>
        <p>此于彼亦有。触是色因故，</p>
        <p>是见之理由。诸常法已破，</p>
        <p>非由自在等，无有能力故。</p>
        <p>故欲有是因，众人境差异，</p>
        <p>持受得彼意。彼者即有欲，</p>
        <p>众生欲离苦，得乐而流转。</p>
        <p>彼许欲坏爱。贪我因中生，</p>
        <p>非乐作乐想，流转一切处，</p>
        <p>故爱是有依。离贪生未见，</p>
        <p>乃诸论师说。无身贪未见，</p>
        <p>故贪由身生。许因故承许，</p>
        <p>近取已遮破。若随此理许，</p>
        <p>自己害自许。设谓见贪生，</p>
        <p>故与生俱起。同类生前成。</p>
        <p>无明是有因，未说唯说爱，</p>
        <p>能引相续故，等无间缘故，</p>
        <p>业亦非业有，不定有彼故。</p>
        <p>彼非永恒性，障因等有故。</p>
        <p>轮回故无解。非尔许不成。</p>
        <p>执我未灭除，彼将受折磨，</p>
        <p>尔时苦增益，不住自性中。</p>
        <p>为摧解脱者，纵无增益勤。</p>
        <p>许离贪者住，悲或由业感，</p>
        <p>引中不退转。超越有爱业，</p>
        <p>非能引其余，俱有缘尽故。</p>
        <p>知苦无相违，前行趋入者，</p>
        <p>实法悲悯生，非与有情系。</p>
        <p>非彼本性法，增益自他贪。</p>
        <p>仅知苦相续，即将生悲心。</p>
        <p>痴乃过之本，彼亦执有情，</p>
        <p>彼无则非由，过因中起嗔，</p>
        <p>故许悲无过。并非无解脱，</p>
        <p>昔行灭尽已，不结生余故。</p>
        <p>行力若未尽，彼住无过患。</p>
        <p>悲心微弱故，亦无住大勤。</p>
        <p>彼者大悲心，于他前安住。</p>
        <p>离坏聚见故，初道无有有。</p>
        <p>俱生未断故，若断岂有有？</p>
        <p>若欲愿安乐，欲求不受苦，</p>
        <p>凡是思我心，俱生有情见，</p>
        <p>不见所谓我，毫亦不执我。</p>
        <p>于我无爱恋，不以求乐转。</p>
        <p>生苦因即缚，常法何有彼？</p>
        <p>不生苦因解，常法何有彼？</p>
        <p>不可说无常，彼非任何因，</p>
        <p>于不可说者，缚解皆非有。</p>
        <p>自性无坏灭，智者谓常性，</p>
        <p>故舍此惭见，说彼为常有。</p>
        <p>修已说道转。设谓虽转依，</p>
        <p>如道过复起。非尔无力故。</p>
        <p>识取境之法，如何有取彼，</p>
        <p>有之本性者，亦是此能生。</p>
        <p>自性此此中，依他缘误解，</p>
        <p>消除观待缘，不稳如蛇识。</p>
        <p>心性为光明，诸垢客尘性，</p>
        <p>故前无能力。转依彼本性，</p>
        <p>尔后无能力。纵有力有害，</p>
        <p>能生核心事，非具长存力，</p>
        <p>犹如湿地火。无害真实义，</p>
        <p>于自性颠倒，勤作亦不退，</p>
        <p>识持彼法故。我执同一因，</p>
        <p>因与果事故，贪嗔彼此间，</p>
        <p>他体亦非害。慈等痴无违，</p>
        <p>故非尽除过。诸过之根本，</p>
        <p>彼即坏聚见。明知违品故，</p>
        <p>心所缘取故。倒缘说无明，</p>
        <p>故余不合理。相违于此说。</p>
        <p>空见相违故，与彼性诸过，</p>
        <p>相违极成立。众生法性故，</p>
        <p>非尽如色等。非尔不成故。</p>
        <p>若与对治系，消除亦见故。</p>
        <p>过灭如固体。非有复次生，</p>
        <p>彼本性无系，如灰不定故。</p>
        <p>现见有我者，于彼常执我。</p>
        <p>由执爱安乐，由爱障诸过。</p>
        <p>视德而爱恋，我所取成彼，</p>
        <p>是故于我贪，尔时彼流转。</p>
        <p>有我则知他，自他中执嗔，</p>
        <p>此等尽相系，而生诸过失。</p>
        <p>决定贪我者，不离贪我所，</p>
        <p>无过亦非有，离贪我之因。</p>
        <p>设若贪有过，彼中成如何？</p>
        <p>对境未摈除，不能断除彼。</p>
        <p>断除与功过，相系贪嗔等，</p>
        <p>不见彼等境，内非由外相。</p>
        <p>非由德起贪，是由见境德。</p>
        <p>无不齐全因，其果何能遮？</p>
        <p>见贪有何过？若谓苦所依。</p>
        <p>于此非离贪，见我所如我。</p>
        <p>如若彼无有，我非痛苦因。</p>
        <p>彼亦与之同。如此二无过，</p>
        <p>故二非离贪。如蛇所咬肢，</p>
        <p>观苦而断除。摧毁我所心，</p>
        <p>除此相反非。根等执著为，</p>
        <p>受用之所依，自心凭何除？</p>
        <p>彼离贪何有？如离身发等，</p>
        <p>意起之心生，于他生耽著，</p>
        <p>一切之现量。会合等相属，</p>
        <p>将生我所心，相属住性故，</p>
        <p>已见然不除。纵无会合等，</p>
        <p>饶益一切具。生苦故如指，</p>
        <p>不起我所心。彼非始终苦，</p>
        <p>多如有毒食。由贪殊胜乐，</p>
        <p>于违彼离贪，由爱殊胜乐，</p>
        <p>方舍些微乐。无思由贪我，</p>
        <p>随得而运用，如见未得女，</p>
        <p>与旁生行淫。承许有我者，</p>
        <p>如何许我灭？领受及名言，</p>
        <p>功德所依灭，何许是耽著？</p>
        <p>著性非如是。一切时我执，</p>
        <p>令我贪坚固，彼耽我所种，</p>
        <p>安住分位时。纵勤依德分，</p>
        <p>取受而能障，于我所离贪，</p>
        <p>亦能障彼过。若于我离贪，</p>
        <p>今无离贪者，彼如舍弃我？</p>
        <p>修苦成无义。彼等观痛苦，</p>
        <p>唯知是苦性，彼先已现量，</p>
        <p>虽尔无离贪。设若依彼过，</p>
        <p>刹那除彼心，然彼非离贪，</p>
        <p>如欲于余女。若有取舍别，</p>
        <p>一者所生贪，随他生起时，</p>
        <p>诸贪之种子。无过有境贪，</p>
        <p>能成亦无过，众生亦仅此，</p>
        <p>今于何离贪？贪彼亦有过。</p>
        <p>彼于我等同。见德生耽著，</p>
        <p>由见过毁灭，根等非如是，</p>
        <p>愚等亦见故，有过亦具故，</p>
        <p>纵知具功德，于他无有故，</p>
        <p>及于过去等。是故我所心，</p>
        <p>非由见德致，故非见非德，</p>
        <p>而断我所心。本无功德者，</p>
        <p>增益贪亦见，修彼因无害，</p>
        <p>于彼岂有害？殊胜求其余，</p>
        <p>具生灭心故，凡士亦了知，</p>
        <p>我与根等异。故非视一贪，</p>
        <p>凡是贪我者，自贪缘内支。</p>
        <p>以今苦厌离，此嗔非离贪，</p>
        <p>尔时亦有贪，方觅其余故。</p>
        <p>嗔具苦因故，彼唯尔时住，</p>
        <p>彼灭则复依，本身之自性。</p>
        <p>断应取舍故，一切皆平等，</p>
        <p>檀香与斧同，称之为离贪。</p>
        <p>念及行苦已，方说观修苦，</p>
        <p>我之彼缘生，乃无我见依，</p>
        <p>依空见解脱，修余即为彼，</p>
        <p>说无常知苦，依苦悟无我。</p>
        <p>非离贪有爱，依止所为事，</p>
        <p>非从惑业解，此称流转者。</p>
        <p>若不许我所，亦无享受者，</p>
        <p>具造受用相，此我尔时无。</p>
        <p>故欲解脱者，根除无始来，</p>
        <p>同类因种子，所生坏聚见。</p>
        <p>教是此事因，未见众人前，</p>
        <p>说教能解脱，亦非皆能悦。</p>
        <p>种等成立轨，非令士不生，</p>
        <p>涂麻油火烧，我亦应解脱。</p>
        <p>先重后轻故。非已灭除罪，</p>
        <p>此之重成无，无体罪非重。</p>
        <p>颠倒识彼生，爱思所牵引，</p>
        <p>投生恶处众，故彼断不往。</p>
        <p>唯由彼生故，彼等能受生。</p>
        <p>彼等思本业，故生思无失。</p>
        <p>趋知依即作，彼由不见生。</p>
        <p>未见灭不趋，是故行非思。</p>
        <p>有无随从故，现见成作用，</p>
        <p>即由思能力，而非依余者。</p>
        <p>具彼之彼等，为何不流转？</p>
        <p>若彼成无用。灌顶等无间，</p>
        <p>彼依识执取，散灭皆成无。</p>
        <p>彼时无心故，不生诸垢心，</p>
        <p>结生能力无。活亦成无能，</p>
        <p>对治与自品，若增减增故，</p>
        <p>过心自类种，灌顶不能除。</p>
        <p>常不观待故，相违次第生。</p>
        <p>作不作同性，作者亦相违。</p>
        <p>业果亦成一，彼等与彼异，</p>
        <p>失毁作受者，常力亦不成。</p>
        <p>他忆受等过，皆非能妨害，</p>
        <p>有亦无忆故，领受生忆念。</p>
        <p>于四谛固常，乐我我所等，</p>
        <p>非真十六相，增益而爱恋。</p>
        <p>与彼相违义，了悟真相者，</p>
        <p>善修即正见，能摧爱随行。</p>
        <p>业身纵安住，然一无有故，</p>
        <p>三因生非有，如无种子芽。</p>
        <p>非断业及身，无有对治故，</p>
        <p>无力故有爱，亦再生起故。</p>
        <p>若为尽二勤。尽业疲无义。</p>
        <p>见种种果故，比量推诸业，</p>
        <p>能力各相异，依苦行烦恼，</p>
        <p>一法不能尽。有者生彼果，</p>
        <p>变小非灭异，领受果报者。</p>
        <p>若依苦行力，功能亦合尽。</p>
        <p>则成惑分断，无惑断一切。</p>
        <p>苦行许异惑，或谓烦恼性。</p>
        <p>彼即业果故，此非合力等。</p>
        <p>许摧生过故，能灭一切过，</p>
        <p>能令业不生，如何失已作？</p>
        <p>非由业生过，造过反非尔。</p>
        <p>无有邪分别，乐亦不起贪。</p>
        <p>救护知真如，稳固及无余，</p>
        <p>殊胜智慧成，逝即证义故，</p>
        <p>胜外有无学。为他利行智，</p>
        <p>彼者为导师。由彼即慈悲，</p>
        <p>他利前利成，不舍事业故。</p>
        <p>依悲说善妙，依智说真谛，</p>
        <p>具能立说彼，亦具正加行，</p>
        <p>是故成量性。彼事赞导师，</p>
        <p>为证依彼经，成立是正量。</p>
        <p>未遮比量故，少生之本性，</p>
        <p>一切即灭法，于此等多处，</p>
        <p>见此论式故。无不生相因，</p>
        <p>比量之所依，说所立遍因，</p>
        <p>故亦有明说。</p>
    </div>
</body>

</html>