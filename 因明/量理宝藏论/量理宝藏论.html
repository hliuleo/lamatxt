<html><body>
<div class="title">
<p>量理宝藏论颂</p>
</div>
<div class="dingli">
<p>梵语：札玛纳耶达讷德</p>
<p>藏语：擦玛热毕得</p>
<p>汉语：量理宝藏论</p>
<p>顶礼圣者文殊童子！</p>
</div>
<div class="jisong">
<p>具见一切所知之慧眼，具成众生妙善之大悲，</p>
<p>具行无边事业之威力，怙主文殊上师足下礼。</p>
<p>妙慧顶佩功德宝珠饰，二谛舌出空性毒蛇声，</p>
<p>智悲目光反方无法忍，智者海严具德龙王胜。</p>
<p>雪域千万智者之群星，虽启法称教典之莲苞，</p>
<p>然至吾慧阳光未普照，无法明现论意之花蕊。</p>
<p>以慧明目如实慎重见，法称论师所许之意趣，</p>
<p>具足妙慧正直以慈悯，求义他众意乐说此论。</p>
</div>
<p class="subtitle center">第一品、观境</p>
<div class="jisong">
<p>境之法相识所知。设若声称义共相，</p>
<p>无现二者皆为境。则违取彼二识误。</p>
<p>若谓境有然如绳，执著为蛇本错乱。</p>
<p>执杂境有故未错，由境无故执蛇谬。</p>
<p>设若二种显现境，除识之外异体有，</p>
<p>处可见位之他人，亦应亲睹如瓶等。</p>
<p>若谓虽皆为外境，然如不见躯体内，</p>
<p>错乱二相恒联己，是故他者不得知。</p>
<p>内身非为可见境，是故自己亦不见。</p>
<p>若谓与己常系故，彼二亦非可见境。</p>
<p>唯与自心相联故，纵说他者亦不解。</p>
<p>若谓相系各自心，是故言说他知彼。</p>
<p>二人所诠义共相，乃互异故无法合。</p>
<p>若谓各自人前有，二种心相皆雷同，</p>
<p>于同耽著为一体，应用名言故不违。</p>
<p>自前呈现乃自境，未曾显现彼非境，</p>
<p>是故异体所取境，焉能执著为一体？</p>
<p>若谓虽本是异体，然错乱为一境取。</p>
<p>执为一体错乱故，成立彼非所取境。</p>
<p>依理观察本无有，多数仍旧耽著境，</p>
<p>如以指尖指示时，愚者误谓见虚空。</p>
<p>所量唯独一自相。若谓相违许二境。</p>
<p>取境式言自共相。若谓无现同所量。</p>
<p>彼无境之必要力，发等相即识本身，</p>
<p>浮现毛发实不成。若分析彼有实法，</p>
<p>存在与否乃共相。若谓二种无实法，</p>
<p>自证间接成立破。二颠倒识无有境，</p>
<p>以自证所领受故，彼等即为识自身，</p>
<p>无执有故乃错觉。谓若无非自相境，</p>
<p>相违无实成所量。建立所说所破法，</p>
<p>有实无实故无违。个别论师则声明，</p>
<p>外所取境智者破，识所取境此不容，</p>
<p>唯一所量亦非理。相异宗派各宣称，</p>
<p>乃为本性自在天，主物尘识及缘起，</p>
<p>自宗他宗所承许。传说阻隔不见故，</p>
<p>非识有依根能见。乃无情故非能见，</p>
<p>同时之中无相属。雪域派说境与识，</p>
<p>同时即为所能取。时间同故无相属，</p>
<p>无因有识诚相违。谓前刹那境为因，</p>
<p>同时乃是所取境。由境已生故识成，</p>
<p>同时之境无所需。由对境根及作意，</p>
<p>所产生者乃为识。食等虽是生子因，</p>
<p>似父母相境亦尔，是故对境有二果，</p>
<p>心识亦许为二相。远离一及众多故，</p>
<p>外境无有相亦无。依于世俗世共称，</p>
<p>则与量立成相违。明知俱缘因证成，</p>
<p>俱缘不允是他体，若为他体因不容，</p>
<p>如现二月蓝识同。他遮余边能否定。</p>
<p>谓心相续同有支，刹那犹如微尘分，</p>
<p>由是三刹那性故，远离一体及多体。</p>
<p>由是三刹那性故，一刹那成不容有，</p>
<p>若一刹那不容有，显然已失三本性。</p>
<p>粗尘同时环绕故，居中微尘成有分，</p>
<p>三时顿时不生故，现在刹那乃无分。</p>
<p>现外境乃识本身，此者显现外无有，</p>
<p>习气坚固不坚固，能立真实与虚妄。</p>
<p>乃至承认有外境，期间因称所取境，</p>
<p>如若所知纳入内，境及有境别不成。</p>
</div>
<p class="right">第一品终</p>
<p class="subtitle center">第二品、观识</p>
<div class="jisong">
<p>识之法相即明知。由境而言成多种，</p>
<p>由识而言一自证，现而不定伺察意，</p>
<p>已决颠倒犹豫识。伺察意终不待因，</p>
<p>唯是立宗成犹豫，若观待因不超越，</p>
<p>真因或三相似因。二具理由伺察意，</p>
<p>若不摄三似因中，则成第四相似因。</p>
<p>伺察意若非似因，则已出现第三量。</p>
<p>若实决定仍非量，比量亦应成非量。</p>
<p>若定仍未断增益，则非能害与所害。</p>
<p>若谓虽然无决定，真假犹豫三不违。</p>
<p>无决定失伺察意，成二则难立犹豫。</p>
<p>或如真实伺察意，倒伺察意何非理？</p>
<p>许则失真伺察意，非尔前者亦同非，</p>
<p>模棱两可成犹豫，设若容有坏定数。</p>
<p>若是倒识伺察意，亦应成量同等理。</p>
<p>设若无因伺察意，真实一切成真实。</p>
<p>若是倒因伺察意，则与意趣成相违。</p>
<p>知自他宗教典识，归四识非伺察意。</p>
<p>设若现而不定识，非为真实之正量，</p>
<p>一切现量成非量，现量决定已遮故。</p>
<p>已决识若以理究，则已成为不悟识，</p>
<p>颠倒识或正量识，此外他识不容有。</p>
<p>现量现在无分别，已决过去乃分别，</p>
<p>境时缘取方式违，彼二同体岂可能？</p>
<p>谓取种续乃现量，后知即是已决识。</p>
<p>种类非为现量境，所见境无已决识。</p>
<p>相违之故无同体，是现量故非回忆，</p>
<p>种类相违根对境，现见前后无差异。</p>
<p>若有决定非现量，执著相同乃分别，</p>
<p>是故以识可遮破，现量决识同体理。</p>
<p>境根极微相聚合，尽其所有刹那数，</p>
<p>生起领受之心识，即为异生之现量。</p>
<p>所有数目之分摄，乃以种类差别为，</p>
<p>所有内部之分摄，承许归属彼范围。</p>
<p>不欺不成即非量。不悟颠倒犹豫识，</p>
<p>三种正量之违品，乃以缘取方式分，</p>
<p>本体而摄即唯一。不执彼者非彼者，</p>
<p>乃不悟识有三类，尚未入境未圆满，</p>
<p>虽已圆满然未得。执彼即有非彼害，</p>
<p>乃颠倒识分为二，分别以及无分别，</p>
<p>彼一一分共五类。执彼复有非彼者，</p>
<p>乃犹豫相分二类，现前犹豫及隐蔽，</p>
<p>均衡偏重而执取。正量之识虽有二，</p>
<p>然归唯一自证量，非量之识虽有三，</p>
<p>然除不悟实无他。</p>
</div>
<p class="right">第二品终</p>
<p class="subtitle center">第三品、观总别</p>
<div class="jisong">
<p>缘取自相无分别，执著共相乃分别，</p>
<p>其中自相有实法，共相不成有实法。</p>
<p>实体反体总与别，显现遣余分别否，</p>
<p>其他论师另行说，我遵论典讲解许。</p>
<p>比量不取有实法，故彼实法非应理，</p>
<p>乃遣余故智者许，比量即以反体立。</p>
<p>遣异类法即总相；亦除自类乃别相。</p>
<p>总别各自悉皆有，异体先后二分类，</p>
<p>异体别乃他实体，先后别则遮一体。</p>
<p>有称总别是异体。异体可见不得遮。</p>
<p>有说总别乃一体。纵一实体然非见。</p>
<p>境时形象相违别，若与一总相关联，</p>
<p>生灭本体皆成一，非尔一体二分违。</p>
<p>总别若是一实体，纵许有支如何遮？</p>
<p>根亦应成有分别，诸违法成一实体。</p>
<p>倘若谓与一一别，相系之总有数多。</p>
<p>如此法相不成立，且坏一切破立理。</p>
<p>传闻法相同一总，与别乃为一实体。</p>
<p>相同乃由分别合，分别心法外境无，</p>
<p>若外境有相同法，见前未见亦成同。</p>
<p>相同不容一实法，非一不具总之声，</p>
<p>一总若未现心中，执同亦非堪当总。</p>
<p>部分相似普皆有，一切相同悉不具，</p>
<p>亦明显违正理王，所说一切之真理。</p>
<p>遣除非彼之自性，于诸实法皆成立，</p>
<p>彼即遣余之总相，误为自相行破立。</p>
<p>若谓外境无有总，遣余增益无实法，</p>
<p>虽成与境无关联，是故失毁诸名言。</p>
<p>外境自相及遣余，妄执一体而取境，</p>
<p>唯得自身之法相，乃正量故实合理。</p>
<p>许异体总鸱枭派，谓一实体数论派，</p>
<p>诸雪域派追随彼，智者之宗许遣余。</p>
</div>
<p class="right">第三品终</p>
<p class="subtitle center">第四品、观建立遣余</p>
<div class="jisong">
<p>无分别以显现取，名分别以遣余执，</p>
<p>彼等各有二分类，颠倒无倒共有四。</p>
<p>对境所有一切性，一体不容有众多，</p>
<p>众多住一不可有，一法无有明不明。</p>
<p>诸现量前境尽现，一法不现不同相，</p>
<p>异体不容显现一，以显现取无轮番。</p>
<p>依如何存对境力，根识由此而生起，</p>
<p>无则决定不生故，识境互相无错乱。</p>
<p>现量亦即无分别，是故无需决定性。</p>
<p>现量远离分别念，以未颠倒立为量，</p>
<p>依彼抑或凭他力，决定之式行破立。</p>
<p>决定青色之反体，乃分别故是遣余，</p>
<p>误得照了境自相，内观自证许为量。</p>
<p>当知何者具定解，依凭彼者断增益。</p>
<p>决定增益二意识，以遣余而缘取故，</p>
<p>谓彼二者非现量，实是彻知理者说。</p>
<p>名分别以显现量，破立应成同时知。</p>
<p>一事纵取众多名，实是异名非不同。</p>
<p>以反体分即遣余，于彼立名有实已，</p>
<p>自认显现乃错乱。否直接违而缘取，</p>
<p>许为遣余之有境。假立故遣无实境，</p>
<p>颠倒取境即自相。于自相之一异体，</p>
<p>遣余缘取共有四。作用法相同一性。</p>
<p>由习气力误为一。若谓原本同异体，</p>
<p>果识一异实相违。犹如心识及药物，</p>
<p>虽是相异有差别。破立一切异体事，</p>
<p>同时同地即了知。遣余不同之行境，</p>
<p>一体可分异反体。如词分别缘取式，</p>
<p>外境耽著为异体。未了一体为一体，</p>
<p>为令其知而分析。依于执著有与无，</p>
<p>遣余即有二分类。凭名分别之差异，</p>
<p>有无遣余亦分二。遣余乃识缘取式，</p>
<p>无情外境无遣余。境遣余即自相故，</p>
<p>成显现境失遣余。显现亦同境中有，</p>
<p>若许盲人当灭绝。有实遣余除无实。</p>
<p>由以显现不显现，对境而分有二类。</p>
<p>显现自身之法相，尽其所有决定识，</p>
<p>名言分别作剖析，故遣余成反体境。</p>
<p>自之法相不显现，无论观待不待因，</p>
<p>皆为名言分别境，是故决定亦遣余。</p>
<p>真实非真及二边，分别取式有三种。</p>
<p>无实遣余除有实。由有或无所破言，</p>
<p>遣余亦可分二类。诸无实法无本体，</p>
<p>无体性故非所知，由此于遮有实法，</p>
<p>假立称谓无实已。有实皆由因所成，</p>
<p>无需观待无实法，无实非由因所生，</p>
<p>故遮有实心前成。若谓兔角等本无，</p>
<p>然无为法二倒境，凭依显现为彼力，</p>
<p>彼对境得成立有。显现彼者即心识，</p>
<p>许总以量不可测，是故三种无为法，</p>
<p>二颠倒境皆无量。若谓设使无虚空，</p>
<p>则违世间及论典。无自相故非现量，</p>
<p>无相属故无比量，是故所谓有虚空，</p>
<p>绝无能立之正量。呈现蓝色乃显色，</p>
<p>孔隙即未见色故，庄严孔隙之虚空，</p>
<p>非为虚空之能立。谓若无为法皆无，</p>
<p>则与说常相违背。外道以及声闻宗，</p>
<p>此二常派许恒有，法称则于遮无常，</p>
<p>安立恒常之名言。根识如哑具明目，</p>
<p>分别似盲善言语，自证诸根齐全者，</p>
<p>充当彼二之联络。若谓无有共相故，</p>
<p>彼名应成无因者。欲诠所牵运用故，</p>
<p>诸词不定观待境。宣称若尔则言说，</p>
<p>法与有法成无义。境之本体同一性，</p>
<p>依欲说力用二语。除直接违遣余词，</p>
<p>彼即相互依存故，一者不成终无二，</p>
<p>由此遣余不容有。</p>
<p>汝亦直违若未除，则无法知彼本体，</p>
<p>若除不晓违品故，一切名言皆成无。</p>
<p>若谓非由遣直违，建立彼者有实法，</p>
<p>然见一境立其名，用名言时亦知彼。</p>
<p>命名之际若未除，非树木则树不成，</p>
<p>设若已遮虽成树，然彼成立是遣余。</p>
<p>现见有枝有叶物，于彼立名为树木，</p>
<p>此名应用彼种类，种类非除遣余有。</p>
<p>遮遣其余运用故，诸词具有特定性。</p>
<p>所知等词无所遣，彼者否定实相违。</p>
<p>彼纵无余有实法，然有假立而否定。</p>
<p>谓若汝之彼反体，乃有实法同共相，</p>
<p>无实则无必要力，是故反体无所需。</p>
<p>于此藏地多师许，有实反体为有实。</p>
<p>若尔则于总所说，此种过失难消除，</p>
<p>遮遣非树彼有实，若是沉香余非树，</p>
<p>余若是树沉香非，彼之自性非他故。</p>
<p>受持法称意趣者，反而破斥大师理，</p>
<p>如栖林间之猴群，粪便洒于绿树中。</p>
<p>反体不成有实法，若析心识缘取式，</p>
<p>一切有实皆具足，是故遣余无此咎。</p>
<p>由此纵说一词语，亦具破立二功效。</p>
<p>二法不容是一体，反体本性不成立，</p>
<p>是故依凭说反体，成立自体之有实。</p>
<p>谓诸异体若无总，莲花以及蓝色等，</p>
<p>诸法不汇一体中，由此应成同体无。</p>
<p>青莲蓝色非异体，遣余分之又摄集，</p>
<p>分别识前乃同体，非取自相根行境。</p>
<p>亲睹建立及遣余，净目明慧兼备者，</p>
<p>彻见因明之所知，实相真理如佛陀。</p>
</div>
<p class="right">第四品终</p>
<p class="subtitle center">第五品、观所诠能诠</p>
<div class="jisong">
<p>个别派系谓瓶等，外境自相是所诠。</p>
<p>自相分开而确定，无边无法立名称，</p>
<p>纵是运用名言时，亦难获得初自相。</p>
<p>过去未来非所诠，彼者无有自相故。</p>
<p>若依名言诠自相，眼根等则无所需。</p>
<p>外境无有关联故，诸根不能执相属，</p>
<p>衔接所谓彼即此，乃伺察故是遣余。</p>
<p>最初应用关联时，虽已指示自法相，</p>
<p>然于共相取名称，为用名言而立名。</p>
<p>若根能取杂语义，即使无名亦应知。</p>
<p>若谓随从根门意，见名混如无分别，</p>
<p>否则见觉境异体，了知外境不现实。</p>
<p>有无分别之二识，顿时取一照了境。</p>
<p>纵次第取然速疾，故诸愚者执为一。</p>
<p>识亦乃为自法相，是故命名不应理。</p>
<p>若谓词语不诠别，类总所诠故无过。</p>
<p>外境无总设若有，于彼命名无需力。</p>
<p>谓予与总有联系，自相命名知自相。</p>
<p>弃无必要能力总，于真自相立名称，</p>
<p>若言自相无边故，无法立名此亦同。</p>
<p>雪域派与声闻宗，许名言义真所诠。</p>
<p>于不相应行立名，如何了知无关色？</p>
<p>犹如诠说瓶子中，不能了知无关牛。</p>
<p>若谓虽然无关联，相同错乱而取境。</p>
<p>相同致误则时境，偶尔错乱非皆误。</p>
<p>此乃恒时错乱故，非由相同致错谬。</p>
<p>由名所知与能知。由讲用者之差异，</p>
<p>各各有二共有四，讲时分析而精通，</p>
<p>入时误为一体得。外境与识为自相，</p>
<p>二种共相乃无实，此等四者非所诠，</p>
<p>故胜义中无所诠。</p>
<p>分别本性即错乱，浮现名言义共相，</p>
<p>于彼耽著为外境，彼即假立名所诠。</p>
<p>迷乱习气熏染故，命名之时混合立，</p>
<p>名言时亦如是知，故虽错乱亦真实。</p>
<p>谓名义若未遮他，则成有实为所诠。</p>
<p>胜义之中虽不遣，显现遮遣乃迷乱。</p>
<p>不许共相为迷乱，是故岂能同彼等？</p>
<p>若谓诠说分别像，则成心识为所诠。</p>
<p>自相反体非所诠，错乱假立乃无实，</p>
<p>是故为令世人入，于分别像立名已。</p>
<p>谓若遣余总立名，则与不相应行同。</p>
<p>义共相若成实体，汝真实然为无实，</p>
<p>是故知无遣余境，则无所诠与能诠。</p>
<p>谓无所诠错乱妄，是故毁坏诸名言。</p>
<p>以错乱式取自相，是故名言实合理。</p>
<p>借助术语知关联，错乱关联无所需。</p>
<p>自相以及义共相，二者误解为一体，</p>
<p>纵于此三立名称，然无错乱无真名。</p>
<p>于此自相及共相，误为一体令趋入，</p>
<p>命名老人立名称，依此错乱取外境。</p>
<p>名言真实所诠无，耽著所诠乃自相，</p>
<p>误为相属而实行，取境士夫不受欺。</p>
</div>
<p class="right">第五品终</p>
<p class="subtitle center">第六、观相属</p>
<div class="jisong">
<p>所有遮破及建立，观待相违相属故，</p>
<p>观察正量法相前，当析相违及相属。</p>
<p>二法不容有一体，一体相属亦不容，</p>
<p>各自本体而存在，诸有实法无相属。</p>
<p>无有本体无实法，若有相属成有实，</p>
<p>何法不舍其他法，即诸相属总法相，</p>
<p>有实互不混淆故，无实无体故皆无。</p>
<p>一体无有二种法，无有二法无相属，</p>
<p>是故所作与无常，外境之上无相属。</p>
<p>若谓所作及无常，反体于声不成立，</p>
<p>则成三相不容故，境有同性之相属。</p>
<p>一实体境虽相同，诸反体于境若有，</p>
<p>反体无关则非因，相属成果或异名。</p>
<p>非前后则无彼生，若有前后无其一，</p>
<p>是故有实无实法，无有彼生之相属。</p>
<p>设若宣称灭与生，存在连结之相属。</p>
<p>彼若为常非有实，无常则成无穷尽。</p>
<p>若谓相互不观待，火与烟间是相属。</p>
<p>若尔目睹单一者，亦应决定二相属。</p>
<p>因果彼此观待利，是故相属不抵触。</p>
<p>因果有实与无实，所利能利难合理。</p>
<p>谓无不生是相属，则左右等成相属。</p>
<p>外境无则不生属，依观实体反体破。</p>
<p>有谓自相无相属，因果种类有相属。</p>
<p>种类若是因果性，不离先前之过咎，</p>
<p>若除此外种类有，总时遮破已究竟。</p>
<p>依此可将俱会集，差别以及差别者，</p>
<p>能作接触等相属，所有观点一并遮。</p>
<p>有谓枣核依铜盆，彼为俱有之相属。</p>
<p>有谓无常依常有，称为会合之相属。</p>
<p>有谓所作无常等，聚集一境之相属。</p>
<p>有谓依他知他法，即是差别法相属。</p>
<p>有谓灭因现在果，称为连结之相属。</p>
<p>有谓我与所作二，则具能作之相属。</p>
<p>有谓眼睛见色法，乃是接触之相属。</p>
<p>主仆以及配偶等，皆是相属愚者说。</p>
<p>承许外境有相属，依观一异而遮破。</p>
<p>若谓俱有等相属，以遣余连而理解。</p>
<p>俱有者等有能害，若无能害摄二中。</p>
<p>法称论师已弃之，多数恶念愚者取，</p>
<p>服呕吐药所吐物，除非犬外谁食用？</p>
<p>分别念境之前依，世间名言而分摄，</p>
<p>前后分别而衔接，立照了境应相属。</p>
<p>所作无常心连结，境前若成乃境属，</p>
<p>境前彼等若不成，非境能立辩方说。</p>
<p>假立亦有二类别，相符事实与不符，</p>
<p>相符获得照了境，堪当相属另者非。</p>
<p>若谓无则不生烟，若无彼者成无因，</p>
<p>若有彼者即已成，有实法之相属也。</p>
<p>纵有外境之烟者，设若无火则不生，</p>
<p>然执前后而衔接，非分别念无法连。</p>
<p>法相名相之相属，以及总别之相属，</p>
<p>皆以错乱立一体，方得成立非其余。</p>
<p>谓凡有彼灭如瓶，声亦有即自性因。</p>
<p>已生之法决定灭，无需其余之灭因。</p>
<p>谓灭观待他因故，此无观待不成立。</p>
<p>所毁灭事有实法，灭法无实此二者，</p>
<p>皆牵涉灭之名义，然二者悉无需因。</p>
<p>瓶灭无实不待因，有实自成何需因？</p>
<p>他因所作彼不灭，是故成立灭无因。</p>
<p>谓灭无实因所作，若尔自成无观待。</p>
<p>无实法由因所造，及因何者皆未作，</p>
<p>彼二意义实相同，如见无与无所见。</p>
<p>谓聚齐全然如芽，此无观待不一定。</p>
<p>此等聚合皆变迁，观待之故非不定。</p>
<p>谓所作亦观待时。若观待时所作变，</p>
<p>则成毁灭无观待，不变如前无损住。</p>
<p>谓聚无变之一体，是故此因不成立。</p>
<p>聚合犹如后萌生，一体之故初应成。</p>
<p>谓纵一体有障碍，是故生芽不决定。</p>
<p>有障无障异体故，虽许一体已成二。</p>
<p>谓青稞因相聚合，待生稻芽无观待，</p>
<p>然由稻芽不出生，是故此因不一定。</p>
<p>稻芽观待自种故，是无观待因不成。</p>
<p>谓作有非刹那灭，观待毁灭之因也。</p>
<p>苗芽观待各自因，有实灭非待他因，</p>
<p>灭法无实无需因，是故不需他灭因。</p>
<p>成直接违一实体，此外他法悉非理，</p>
<p>有碍无碍皆一致，彼三太过不遮此。</p>
<p>谓如乌鸦会有白，有实法常不相违。</p>
<p>常者若不起功用，乃无实故实一致，</p>
<p>若能力变失常有，若无变则违能作。</p>
<p>何法非作彼无实，如虚空常亦无作。</p>
<p>有法常有之遣余。遮有实即所立法。</p>
<p>谓宗法以现量成。缘取所破无需生。</p>
<p>有谓唯一分别受。邪分别皆不容有。</p>
<p>是故刹那而空无，破起功用之因成。</p>
<p>谓自性常诸分位，变化故可起作用。</p>
<p>二者若一二法违，若为异体违能作。</p>
<p>谓虽无有刹那灭，然有粗大之改变。</p>
<p>起始刹那若不灭，粗大改变焉容有？</p>
<p>遮破能起功用者，周遍成立无实法。</p>
<p>言有害因之前行，无观待因非密意。</p>
<p>是故对治二邪念，方宣说此二种因。</p>
<p>谓以五层定因果。太过分故此非理。</p>
<p>因果即是能所利，因分近取与俱有。</p>
<p>彼即随存与随灭，有此二种三层次。</p>
<p>法相不成之太过，误他于此无妨害。</p>
<p>凡由非因所产生，彼者即非彼之果，</p>
<p>形象相同而误解，假立彼之名称已。</p>
<p>石及柴等非火因，火因本为火微尘，</p>
<p>微尘合而为一因，方是石柴等如根。</p>
<p>抑或前后之因果，互为异体而存在，</p>
<p>犹如由从火与烟，所生之果烟有别。</p>
<p>单独自相及共相，相属事相非应理，</p>
<p>乃是唯独于共相，误为自相之遣余。</p>
<p>能乐欢喜论师言，凭借伺察定相属。</p>
<p>诸尼洪师则承许，依凭正量定相属。</p>
<p>依量之力所产生，具有遣余决定性，</p>
<p>错乱伺察一实法，由此决定彼相属。</p>
<p>有实外境无相属，二种相属皆增益，</p>
<p>共相误认为自相，由此生起相属念。</p>
</div>
<p class="right">第六品终</p>
<p class="subtitle center">第七品、观相违</p>
<div class="jisong">
<p>何法能害于某法，此即彼者之违品。</p>
<p>违品有实不并存，无实互绝之相违，</p>
<p>观待对境之差异，而承许有此二种。</p>
<p>许不并存能所害，若经分析非应理。</p>
<p>是故所害与能害，犹如因果为异体，</p>
<p>令其所害无能力，此因即称能害者。</p>
<p>诸不并存相违者，有实法涉能所害，</p>
<p>彼乃相续非刹那，即是所生能生故。</p>
<p>谓刹那若不相违，相续不成违非理。</p>
<p>由从前前刹那中，前所未有后后生，</p>
<p>于彼增益为相续，能遣除之无过咎。</p>
<p>谓违微尘若并存，则已相违不并存，</p>
<p>不并存则毁一者，由此因果成同时。</p>
<p>有者承许已隐晦，有者则许遇而转，</p>
<p>个别承许无接触，此等常派皆错谬。</p>
<p>设若并存失相违，若转则违许常有。</p>
<p>是故微尘生微尘，令无力故不相违。</p>
<p>有谓三成事刹那，有说长久相共存。</p>
<p>长期共处不并存，此一相违实稀有。</p>
<p>接触令无能力生，三刹那境违品灭，</p>
<p>生起决定令增益，不复生即识相违。</p>
<p>谓一刹那若无分，则粗相续皆成无，</p>
<p>如若有分成无尽，故三刹那难消失。</p>
<p>刹那原本无部分，相续亦唯刹那生，</p>
<p>微尘刹那不同故，于三刹那灭违品。</p>
<p>有者如是而声称，冷触无阻之功能，</p>
<p>生具功能无功能，如何冷触无需用。</p>
<p>冷触无阻之功能，乃二刹那近取因，</p>
<p>值遇相应俱有缘，方可出生彼之果。</p>
<p>谓所断体或断种，无论如何亦非理。</p>
<p>亦有断种之对治，定无增益无二过。</p>
<p>犹如相属此相违，亦于实境不成立，</p>
<p>唯以分别念增益，而安立此为相违。</p>
<p>除非可见不可见，无定相违之他量。</p>
<p>谓冷触灭火共相，不定具力则不成，</p>
<p>有者说用具力因。自体唯依火共相。</p>
<p>若谓某法离他法，即是互绝之相违，</p>
<p>分类直接间接违，间接违亦许二类。</p>
<p>实体反体之相违，各有二种共六类。</p>
<p>若离他法是相违，所有相属成相违。</p>
<p>若承许此相违破，相属则立皆失毁。</p>
<p>谓异体属或无关，是自本体遮他体。</p>
<p>相违可得遮破故，可见不得成无需。</p>
<p>说异体法是相违，实是假立如相属。</p>
<p>依因与识之差异，安立一体与异体。</p>
<p>异互利害属与违，无利无害唯他体。</p>
<p>遮非自即直接违，间违自破非能遍。</p>
<p>谓蓝等非违不破，是互绝而非相违。</p>
<p>互绝相违遮一体，是彼以非彼者破，</p>
<p>互绝之二有实法，可见不可得遮破。</p>
</div>
<p class="right">第七品终</p>
<p class="subtitle center">第八品、观法相</p>
<div class="jisong">
<p>三法周遍诸所知，是故阐释彼安立。</p>
<p>法相能了境之法，名相所了心之法，</p>
<p>事相所了所依法，彼等即是能所立。</p>
<p>三法悉皆需理由，若无一切成错乱。</p>
<p>有谓法相具实体，无需法相需无穷。</p>
<p>有谓义虽无所需，建立名言则必需。</p>
<p>余谓义需其名相，同彼如因无穷尽。</p>
<p>安立之因未决定，所立之果若决定，</p>
<p>法相已成无必要，未定无尽皆失坏。</p>
<p>因事相立所立义，是故无穷无过失。</p>
<p>三相垂胡未决定，唯定所作及花白，</p>
<p>无常黄牛亦应知。许谓名言亦复然，</p>
<p>若无可耽非所知，设若有可耽著事，</p>
<p>则彼乃后之法相。若尔枝桠亦复然，</p>
<p>无有枝桠非为树，彼有枝桠则树木，</p>
<p>亦成法相无止境。谓枝虽无他树枝，</p>
<p>然枝本身即建立，与檀香树无别体，</p>
<p>是故不成无穷尽。名言纵无第二者，</p>
<p>名言自身之法相，建立所知本体故，</p>
<p>名言岂成无穷尽？何时了达名义系，</p>
<p>尔时名言得成立。因及法相此二者，</p>
<p>各有二类总及别，总别以三论式竟，</p>
<p>第四之后无所需。谓若三相无三相，</p>
<p>不成因有则无尽。三相唯一烟之法，</p>
<p>无差别而无他法。依于此理亦能除，</p>
<p>法相应成无穷过。有谓安立名相因，</p>
<p>因相何故不同此？有许三法皆齐全。</p>
<p>待名相故此非理。乃遣直违义反体。</p>
<p>雪域诸师承许言，法相之过归摄三。</p>
<p>运用论式视为过，则义反体无转他，</p>
<p>若未运用定为咎，不住事相成无义。</p>
<p>此等过失若合理，智者顶饰何不许？</p>
<p>不遍过遍不容有，即是法相之总过。</p>
<p>名言义之诸否定，唯此三者别无他。</p>
<p>谓立事相与不立，法相不容有事中，</p>
<p>遮遣抑不遮名相。彼二辩论不害此。</p>
<p>有谓法名一实体，名言许为名事相。</p>
<p>名相即以名为体，故见法相之根识，</p>
<p>亦成有分别识矣，证成义理亦实有。</p>
<p>名相事相亦非理，命名运用即名言。</p>
<p>具有缘由名言识，即是名相之法相。</p>
<p>事相命名予理由。如是知已三门行，</p>
<p>依此形成彼名言。乃观待义之名称，</p>
<p>是故彼者为假有，有实不成故假立。</p>
<p>谓法名相非一体，则自相因不应理。</p>
<p>名言之义误为一，由此运用名言者，</p>
<p>世间事中不欺故，焉违共许之比量？</p>
<p>法相所依即事相，分类有二真与假。</p>
<p>有谓三法自反体，即自行相可显现。</p>
<p>倘若如此则三法，应成无分别对境。</p>
<p>是故显现之反体，非为三法遣余前，</p>
<p>浮现三法自反体，则有遮破及建立。</p>
<p>法相名相自性联，事相多数暂时系。</p>
<p>错乱执为一体性，受故法名相属成。</p>
<p>事相名相之相属，智者现见而回忆，</p>
<p>于愚者前需建立，忆名名言之比量。</p>
<p>三法各二总与别，属此论式共六类，</p>
<p>反体亦六论式中，法相事相会无过。</p>
<p>谓属此论式法相，于事名相若遮遣，</p>
<p>成遮事相之垂胡，若不遮遣则过遍。</p>
<p>遍义反体不遍于，自反体故无过失。</p>
<p>谓名相违遮名言，直违事名无诤论。</p>
<p>是故有者显相违，相同论式亦容有。</p>
<p>谓法事相境一体，异体量不等皆误，</p>
<p>实有假有决定性，事法等量一本体。</p>
<p>彼等相互皆颠倒，安立于此无妨害。</p>
<p>不欺及明未知义，称为异名或分说。</p>
<p>法相若以二安立，名相亦应成二体，</p>
<p>若许法相名相二，总法相一不容有。</p>
<p>遣不遍式此非理，区分为二非意趣。</p>
<p>无需不遍不容有，承许悟真义者具。</p>
<p>不欺及明未知义，相同了悟自相故，</p>
<p>名言量及胜义量，皆可运用此二者。</p>
<p>其中不欺具作用，作者所作三本性。</p>
<p>谓不遍于量无实，于染污识则过遍。</p>
<p>分析自相有无故，应理染污说欺惑。</p>
<p>依量之力引定解，定解违品乃增益。</p>
<p>彼之法相弃真理，分别他边有二类，</p>
<p>分别倒识及怀疑。有谓未悟骤然中，</p>
<p>了悟尚未遣增益。比量非由显现取，</p>
<p>乃是遣余彼对境，执著同他无有火，</p>
<p>是故许为颠倒识。定解增益此二者，</p>
<p>对境本体时间中，观察一体及异体，</p>
<p>三种辩论不害此。定解增益耽境一，</p>
<p>耽式相异故遣余。非量真实已遮破，</p>
<p>真实分说即错谬。是故正识即为量，</p>
<p>由此理当作分基。分类现量及比量，</p>
<p>观察彼等一异体，二量皆是有实法，</p>
<p>是故非为遮一体；观待对境一与异，</p>
<p>即非一体非他体；是故心之本体一，</p>
<p>观待对境为异体。比量非境与自证，</p>
<p>一体故离诤过失。所量二故量亦二，</p>
<p>除此他数已遮故。名称释词及说词，</p>
<p>彼者释说有四类，相违以及不相违，</p>
<p>时尔相违时不违。此等名称种类词，</p>
<p>诸位智者分二类。有许境时及行相，</p>
<p>错乱之分为现量。无自相故非现量，</p>
<p>由因决定可比量。有者声称取色识，</p>
<p>彼于所触是现量。不明处之差别致，</p>
<p>因法误解为现量。有谓分别境时相，</p>
<p>错乱之故非现量。分别错乱然不障，</p>
<p>根识犹如取蓝量。个别师言是非同。</p>
<p>不同对境异体故。有谓依于珠宝光，</p>
<p>推知宝珠非比量。若尔稻芽稻种等，</p>
<p>果因多数成荒谬。谓因所立纵错乱，</p>
<p>外境及分乃正量。如是之因无三相，</p>
<p>证成无有因差别。谓彼等量决定者，</p>
<p>由自他何所证知？有者承许自决定，</p>
<p>个别宣称他决定。此二弃理说理许。</p>
<p>二种境证与自证，以及比量自决定；</p>
<p>初者心未专注者，诸具错因他决定。</p>
<p>依起作用具串习，比量悉皆可决定。</p>
<p>有谓对境及本体，分析不容他决定。</p>
<p>彼等现量与分别，作用混淆一起已。</p>
<p>显现有实之有境，遣余之前有破立，</p>
<p>遮破则有遣除立，及不遣除二方式。</p>
<p>有谓直接与间接，亦是建立与遮破。</p>
<p>比量成为间接知。若非则成第三量。</p>
<p>是境是识有境识，由此建立二二四。</p>
<p>遮破反之分为四，破立亦以量证实。</p>
<p>所谓间接之证知，意趣作用或比量。</p>
</div>
<p class="right">第八品终</p>
<p class="subtitle center">第九品、观现量</p>
<div class="jisong">
<p>谓领受断增益错。现量不误离分别，</p>
<p>分别名言义执著。不错乱彼有四种，</p>
<p>由从对境及所依，补特伽罗现量分。</p>
<p>四种现量经部许，有部三类唯识二。</p>
<p>分开而立法相误，是故根识不错乱。</p>
<p>根即取境之能力，随存随灭决定成。</p>
<p>明现成立无分别，取自相故不错乱。</p>
<p>根即不共之因故，称谓根识如鼓声。</p>
<p>对境根识此二者，无间所生即是意，</p>
<p>依之而不错乱识，乃意现量之法相。</p>
<p>意现量虽有多种，犹如根识一自证。</p>
<p>无错乱故是正量，无相续故非决定。</p>
<p>从有色根而生根，是故根识具相续，</p>
<p>意根中非生意根，是故彼者无相续。</p>
<p><span class="zhushi" title="此两句颂词在本释中没有解释。">轮番以及相续际，二者悉皆有能害</span>。</p>
<p>是故根者乃根识，不共之因成意缘。</p>
<p>即自证故非他续，由此现量三步同。</p>
<p>缘取他境观待根，是故此中无二过。</p>
<p>证知自之本体识，即是现量智者许。</p>
<p>自生前所未有生，自证唯遮无情法，</p>
<p>是故自证及自生，无有相同之时机。</p>
<p>分开安立法相妄。修生无误真现量，</p>
<p>所有迷乱似现量。三种圣者三现量，</p>
<p>有学无学分为五，彼等有现及无现，</p>
<p>各有二类共十种。善修方便及智慧，</p>
<p>互为因缘将成就，如所尽所有本智。</p>
<p>三世以及一百劫，三大劫中彼究竟。</p>
<p>方便薄弱二解脱，具习气故非本师，</p>
<p>修习方便明万法，断习气故即遍知。</p>
<p>已决识及决定识，乃分别故非现量，</p>
<p>所有瑜伽之现量，皆现量故成立量。</p>
<p>异生凡夫之正量，由决定性行取舍，</p>
<p>离分别念诸圣者，由等持行经论说。</p>
<p>不可思议智慧者，彼之智慧无法测，</p>
<p>言词特征若决定，亦能推知前生也。</p>
<p>串习圆满明了彼，遮他边定而证实。</p>
<p>于此有谓依所依，识之初始最终二，</p>
<p>以火及灯作比喻，凭借现量可成立。</p>
<p>无尽自证不证实，灯火作喻非应理。</p>
<p>心不观待他因故，依因前际无始成。</p>
<p>因聚齐全无障碍，依因后际无终成。</p>
<p>谓业身心轮回因，为断二者经苦行。</p>
<p>无力无益无需故，尽业灭身非正道。</p>
<p>生因无明由其中，亦起烦恼业轮回。</p>
<p>从此处中生他处，彼之贤劣业所为。</p>
<p>慈等与我不相违，因非能断轮回根。</p>
<p>无我与我相违故，现见无我彼即除。</p>
<p>种子虽非有初始，然为火焚见后际，</p>
<p>如是轮回虽无始，然见无我成后际。</p>
<p>生起明心因已齐，无障碍故决定起。</p>
<p>串习畏等生明受。无二取故成无谬。</p>
<p>有谓不能不知晓，不稳故无断解脱。</p>
<p>非自性故有方便，及除因故解合理。</p>
<p>谓以跳水熔金喻，成立串习非容许。</p>
<p>观待勤奋不稳固，复生起故不堪喻。</p>
<p>谓由修习空性悲，变成彼性虽可能，</p>
<p>然诸所知无有边，建立遍知实困难。</p>
<p>主要之义不欺惑，乃是遍知如众聚。</p>
<p>了达一切必要义，诸智者称一切智。</p>
<p>悉皆云集而听闻，黄牛虽无非过失。</p>
<p>抑或凭借比量者，成立彼为一切智。</p>
<p>纵经劫间有所说，然于镜内顿时现，</p>
<p>如是所知无止境，佛智刹那即彻知。</p>
<p>所有错乱之心识，即承许为似现量。</p>
<p>彼有分别无分别，无分别亦根与意，</p>
<p>分别有三说六种，为除邪念而分说。</p>
<p>见与决定立量果，接触证境许量果，</p>
<p>说彼差别差别法，有许根识为量果。</p>
<p>所立能立之因果，承许此二为量果。</p>
<p>彼者自证量果者，立识宗派多数同。</p>
<p>境证派依各自见，分别安立量果理。</p>
<p>诸位智者承许说，火之自相为所量，</p>
<p>烟生遣余识即量，证知彼者乃为果。</p>
<p>现火习气精藏中，生起现烟之习气，</p>
<p>是故于士不欺惑，称谓比量智者许。</p>
</div>
<p class="right">第九品终</p>
<p class="subtitle center">第十品、观自利比量</p>
<div class="jisong">
<p>比量有二其自利，由三相因知本义。</p>
<p>宗法即法与有法，聚合宣说乃真名，</p>
<p>为持彼之一方故，任意一者用假名。</p>
<p>随欲说依前命名，理解彼义即真名，</p>
<p>依彼个别之缘由，了达他法许假名。</p>
<p>聚义即是宗法名，诸智者前原本成。</p>
<p>立名观待余相似，以及相属之理由。</p>
<p>法取所立之名称，相违之因妄执真，</p>
<p>为遣如此邪分别，或就组合而命名。</p>
<p>若说有法具错事，若遮诸边延误时，</p>
<p>若说真名失声律，为轻易知故说宗。</p>
<p>谓宗有法皆等同。就共称言有差别。</p>
<p>与法相属宗法名，即所诤事如具手，</p>
<p>与法相属有法名，不能确定如具首。</p>
<p>法与有法非所立，彼等不具法相故。</p>
<p>作衡量事欲知法，彼上成立即宗法。</p>
<p>谓具不具所立法，乃是同品与异品。</p>
<p>思维二品直接违，复虑出现第三品，</p>
<p>有师不知量对境，分实反体而说明。</p>
<p>称实体法一异体，反体依于自反体。</p>
<p>实体反体如何分，无法决定其二品，</p>
<p>二者所涉实反体，诸智者前见成立。</p>
<p>若于外境行破立，量之对境不得知，</p>
<p>若于心前行破立，将成有无不定矣。</p>
<p>不许欲知为宗法，故观待事初成无，</p>
<p>若不许初观待事，宗法法相实难立。</p>
<p>初观待事定二品，其余二种观待事，</p>
<p>决定有无同异遍，启齿而说亦极难。</p>
<p>宗法二品若一体，亦以反体而区分，</p>
<p>诸因皆堕真违中，不定之因岂可能？</p>
<p>若许所知定二品，观待事三诚相违。</p>
<p>若许观待事亦二，观待彼因成二相。</p>
<p>决定同品异品二，此阿阇黎不承许。</p>
<p>若随实体与反体，各自分开毁名言。</p>
<p>依自反体而建立，观察此理无实质。</p>
<p>谓若二品非直违，一切破立皆失毁。</p>
<p>破立非由二品为，定量相违相属证。</p>
<p>依因所立相属力，决定有无随存灭。</p>
<p>宗以所立之总法，相同不同乃二品。</p>
<p>相同对境之宗法，假立遣余非二者。</p>
<p>于此无有他说过，论典意趣亦仅此。</p>
<p>所谓实体即有实，遣余之外无反体，</p>
<p>是故实体与反体，误为一体行破立。</p>
<p>依于有实无实法，以三名义立二法。</p>
<p>谓烟因中灰白物，三相之因总所知，</p>
<p>观察同品异品摄，则已失毁量安立。</p>
<p>烟及三相二遣余，与灰白色及所知，</p>
<p>自相紧密相联系，反体联二故合理。</p>
<p>遣破法因之二品，四种辩论他答错。</p>
<p>无遮名言即无遮，总反三品故合理。</p>
<p>凡是安立为因者，悉皆依赖三种事，</p>
<p>真实任一事不齐，然识前许观待事。</p>
<p>于依遣余行破立，分开实体及反体，</p>
<p>二品辩过无妨害，精通量之对境故。</p>
<p>一相直至六相间，相似安立许他错。</p>
<p>宗法成立相属定，即因无误之法相。</p>
<p>二相及以同品遍，引出异品二过无。</p>
<p>可定非因怀疑故。决定是因能了故。</p>
<p>于此无有他说过。有者承许所诤事，</p>
<p>所差别法因事相。非有否定依诤事，</p>
<p>而是我等无诤议。别有否定无同遍，</p>
<p>所立之法与其同。因之事相即遣余，</p>
<p>于此无有他过失。具此法相之此因，</p>
<p>分门别类成多种。具德法称阿阇黎，</p>
<p>由论式言定三类。遮破所破具三相。</p>
<p>体不可得有四类。相违可得分二种。</p>
<p>四类热触灭冷触，故说论式十六种。</p>
<p>功能无阻非为火，无相续故非能灭。</p>
<p>论中虽说多安立，能灭即是前十二。</p>
<p>真实互绝之相违，因与立宗无论式，</p>
<p>然而彼所差别法，能遍相违可得因。</p>
<p>以量有害之相违，亦属能遍相违得。</p>
<p>实法相属已遮破，谓不并存聚生错。</p>
<p>相属境反属法反，故反相属心前成。</p>
<p>证成其是具三相，本体无别自性因，</p>
<p>彼之同分摄其中。一故不染他体过。</p>
<p>证成其有具三相，彼生相属即果因。</p>
<p>彼之同分摄其内。立异体故无过失。</p>
<p>有谓相属分九类，能知相属有四种。</p>
<p>于此安立相违背，非符论典之意趣。</p>
<p>凭借能所之差别，相属不知所立法，</p>
<p>唯依彼体或他义，相属之力方了知。</p>
<p>某因三相不成立。宗法因无不成因。</p>
<p>宗法外境或心前，即是不住不成立，</p>
<p>论者一或双方前，不能成立分析说。</p>
<p>不定生起犹豫因。非宗法外不成立，</p>
<p>不共不定有四类。异于宗法俱涉共，</p>
<p>分类正余不定因。见于二品不断异。</p>
<p>真正有余见同品，而于异品未现见。</p>
<p>异品中见于同品，未见相违之有余。</p>
<p>因成遍反即相违。不得自性因中摄，</p>
<p>是故相违有二类。刚刚勤生无常果。</p>
<p>恒常不变故相违。无常变故不同此，</p>
<p>如是无变亦非理。不可得因立为三，</p>
<p>反之相违亦成三。有谓以法及有法，</p>
<p>差别而有四相违。明说暗说法有法，</p>
<p>相违是以欲说致。若谓真因亦相同，</p>
<p>作用渺小故置之。意图所说此二者，</p>
<p>同等乃为所立故，证成利他相违等，</p>
<p>此三相违外不许。遮破他边固定性，</p>
<p>安立为因定数四。所立之因有四种，</p>
<p>功能亦当有四类。集量论说具五相。</p>
<p>理门论中所立许。于此不遍及过遍，</p>
<p>于因等同无诤辩。承许所立之事相，</p>
<p>分为真假证成妄。名言共相执自相，</p>
<p>即是所立之事相。此立有实及无实，</p>
<p>无有诤论之时机。相违成立宗上抵。</p>
<p>五类归纳说四种，由对境言比量分，</p>
<p>由此相违说四类，现量比量事理量，</p>
<p>承许共称乃增益，是故归属比量内。</p>
<p>谓如比量则现量，亦当分为二相违。</p>
<p>承许唯一是果因，可说不以现量成。</p>
<p>立宗即与受相悖，即是现量之相违。</p>
<p>如若三相事势理，抵触立宗因相违。</p>
<p>可信之词与立宗，抵触信许之相违。</p>
<p>彼分承许与自语。余谓圣教与自语。</p>
<p>阿阇黎许语差异。集量论以一比喻，</p>
<p>阐示圣教与自语。理门论教另说喻。</p>
<p>二量不害二所量，自语不害隐蔽事，</p>
<p>即是佛语我等教，说为归摄比量内。</p>
<p>是故以理成立教，乃是正量若不成，</p>
<p>则与自语等同故，即承许为能障性。</p>
<p>非凡共称教皆量，以量成立即圣教，</p>
<p>先许后察愚者举，先察后许智者轨。</p>
<p>谓违他教亦成彼。贪等非法离贪法，</p>
<p>非断见者一致说，沐浴贪等因不违，</p>
<p>如此诸论非圣教。若谓自语及论义，</p>
<p>障碍之中仅生疑，彼乃无咎之所立，</p>
<p>故非宗法之过失。此非由依障碍中，</p>
<p>生起怀疑成为过，是由彼词不证成，</p>
<p>所立安立为过失。立宗表明自意乐，</p>
<p>如若相违毁立宗。是故有过之言词，</p>
<p>辩论之时招自负。立宗与世共称悖，</p>
<p>即是共称之相违。声论派师所承许，</p>
<p>名义直属前已破。随意所说已证实，</p>
<p>是故共称亦成立。依有之因能遮破，</p>
<p>怀兔即是月亮说。此无比喻凡有者，</p>
<p>所有名词可说故，名词之义存在者，</p>
<p>可称月亮故相违。世间使用名词成，</p>
<p>承许彼者即共称。彼于一切所知法，</p>
<p>可故共称遍一切。有称则谓共称词，</p>
<p>于未共称违世间。于诸所知皆适宜，</p>
<p>用共称名如烹饪。可共称于事成立，</p>
<p>然依名称与说意，名词若成即说成，</p>
<p>故谓名成之共称。依于共称比量证，</p>
<p>相违不误不可能。共称若由事理成，</p>
<p>如比量境成决定。依欲说意所命名，</p>
<p>诸名无有何不用。是故涉及一切故，</p>
<p>共称于境不适用，此说他喻难寻觅，</p>
<p>非共同因如所闻。乃为讲说共相时，</p>
<p>怀兔作为比喻已，说明遍及诸所知，</p>
<p>达哲非树等亦同。冰片以及水银等，</p>
<p>以月亮名共称他，彼作比喻而证成，</p>
<p>具凉光月共同因。诸所用名乃共同，</p>
<p>若于一成于众成，此者乃为事势理，</p>
<p>若破共称亦坏汝。是故随欲所命名，</p>
<p>显然普及一切法，予以遮破世间害，</p>
<p>故违共称即意趣。有者将此分二种，</p>
<p>术语名言之共称。若尔名言非此义，</p>
<p>法相如是前已遮。谓直耽著之可说，</p>
<p>术语共称亦有二。讲时虽有此二种，</p>
<p>而应用时无差别。是故二种之说法，</p>
<p>讲成直说耽著误。前者名已成共称，</p>
<p>无比量故不可破，抑或彼无对立方，</p>
<p>由此决定故能害。后者说明此共称，</p>
<p>比量对境之差别。若知此理则成立，</p>
<p>共称相违智密意。</p>
</div>
<p class="right">第十品终</p>
<p class="subtitle center">第十一品、观他利比量</p>
<div class="jisong">
<p>他利比量自所见，于他宣说之语言。</p>
<p>立论敌论见证者，次第立破与裁决。</p>
<p>辩论双方以功过，实施制服及摄受。</p>
<p>如是而说有胜负，非尔无二论中说。</p>
<p>妄言谄诳虽制服，不许彼者有胜负。</p>
<p>世许夺施制服摄，取舍宗派则承许，</p>
<p>正士折服及受持。负处双方共有四，</p>
<p>乃知理者之意趣。立论三二共六过，</p>
<p>敌论三二亦有六，见证有三皆有一，</p>
<p>雪域派师许十六。若是负处前含摄，</p>
<p>非尔非为所制服，于见证者无负处，</p>
<p>竭力而为太过分。坏宗异宗相违宗，</p>
<p>舍宗异因及异义，不可解义与无义，</p>
<p>缺义重言不至时，缺减增加不能诵，</p>
<p>不知以及不能难，认许他难与避遁，</p>
<p>忽视应可责难处，责难不可责难处，</p>
<p>离宗义及相似因，即是足目本师说，</p>
<p>二十二种之负处。于彼具德法称师，</p>
<p>说彼部分非负处，若是负处可归二。</p>
<p>所谓坏宗之负处，即是说非能立支。</p>
<p>所谓异宗之负处，了知遮破归不定。</p>
<p>立宗与因等相违，若说立宗无所需，</p>
<p>未说则成因三过，因无过失非负处。</p>
<p>舍宗归属不定中，第二负处乃无义。</p>
<p>异因如若词圆满，不定未完非负处。</p>
<p>异义立论不定故，负处敌论非过咎，</p>
<p>由说而言予折服，非为除此之负处。</p>
<p>无义说非能立支，此外他者实非有。</p>
<p>不可解义非义名，摄于说非能立中，</p>
<p>具义说三敌论者，不解绝非立论负。</p>
<p>缺义诬赖无关语，归属非能立支中。</p>
<p>不至时即序颠倒。如若解义非负处，</p>
<p>若不解义则归属，说非能立支之中。</p>
<p>缺减二支之过失，无立宗等非负处。</p>
<p>增说摄于非能立，汝之观点非负处。</p>
<p>重言词重非过失，义重归摄非能立，</p>
<p>彼亦论式立为过，长篇故事非为错。</p>
<p>不随说若敌论者，未说立论之诸言，</p>
<p>非过需说未宣说，则摄不能难之内。</p>
<p>不知义于敌论者，非为不能难之外。</p>
<p>不能难者属不说，能立支抑不说过。</p>
<p>避遁真实非负处，有狡猾归不能难。</p>
<p>认许他难知不知，依次不定不说过。</p>
<p>忽视应可责难处，辩双不能难中摄。</p>
<p>责难不可责难处，唯不能难之负处。</p>
<p>彼者所谓离宗义，摄于不说能立支。</p>
<p>相似之因为负处。值遇未遇相似因，</p>
<p>恒常无说与未生，果法同法及异法，</p>
<p>分别无异与可得，犹豫知义及应成，</p>
<p>皆是集量论所说。观理论谓增与减，</p>
<p>言说未言及正理，各喻所立无常作，</p>
<p>生过相似似能破，如是所许二十四，</p>
<p>陈那已破法称置。未知此等似能破，</p>
<p>讲说诸大论典者，多数未了前观点，</p>
<p>故乃笼统分开诠。三种人有六说法。</p>
<p>宣示三相真论式。五支立宗与应用，</p>
<p>结论三者属多余，周遍不全故非理。</p>
<p>二支亦用第三格，及第五格引立宗。</p>
<p>设若立宗未言说，语未圆满故需问。</p>
<p>愚前应用简与繁，二者先后无差异，</p>
<p>复加末尾结束词。于智者前唯凭因。</p>
<p>谓与集量之虚词，分析而说诚相违。</p>
<p>彼乃第三格所摄，是故无有何相违。</p>
<p>令他生起果比量。运用错误之能立，</p>
<p>即似论式之法相。义理思路语言分，</p>
<p>相似论式亦三种。说过而除邪思维。</p>
<p>对境本体用词分，故真能破有三类。</p>
<p>似能破过不说过。外道藏地个别师，</p>
<p>虽作定数不合理。即不说过说非过，</p>
<p>详细分类不可思。自续论式前已说。</p>
<p>谓应成四分十四，诸雪域派如是许。</p>
<p>能遮不能遮遣中，真似应成各有七。</p>
<p>六种与半不招引，第七之半则招引。</p>
<p>自续因亦同等故，因无周遍相违故，</p>
<p>似能破定非理故，应成分四不应理。</p>
<p>分二不成属多余，相违似应成减缺，</p>
<p>无因遍成实错谬，是故应成非十四。</p>
<p>说承许而立不许。建立应成具三相，</p>
<p>虽非真实证成语，反之则有立法相。</p>
<p>有谓应成法倒转，引出建立之言词。</p>
<p>应成语引自续因，宗法失毁诸论式，</p>
<p>应成语引自续义，语言反之非如实。</p>
<p>真应成反不引义。当知果自性法相，</p>
<p>三不可得不招引。余真因皆引能立。</p>
<p>倒转四种引自类，招引异类有<span class="zhushi" title="十四：在自释颂词中有十六，但本释作者已说明这是蒙文本中出现的。">十四</span>。</p>
<p>说许未立不承许。谓若承许乃是因，</p>
<p>则成容有第四因，承许若不堪当因，</p>
<p>以应成证不合理。于他遍计之假立，</p>
<p>以应成证无过失。雪域诸师如是说，</p>
<p>应成答复三方式。相违不定变成一，</p>
<p>若许似因变成二。最终一切相似因，</p>
<p>皆摄不成一者中。若谓不成分二同，</p>
<p>抑或相违彼成错。是故智者应成答，</p>
<p>以四方式而答复，以答不能颠覆者，</p>
<p>随从彼乃智士轨。何者了知诸破立，</p>
<p>正理论典之教义，彼等智者得受持，</p>
<p>圆满正觉教真义。</p>
</div>
<p class="right">第十一品终</p>
<div class="jisong">
<p>以往生世反复依，精通智者潜研习，</p>
<p>今生略闻一二次，根嘎嘉村遍知论。</p>
<p>全胜陈那法称师，集量释量彼诸释，</p>
<p>通达了知因明理，造此正理胜理藏。</p>
<p>为摧淡黄足目师，裸体派师鸱枭子，</p>
<p>受持现世美论士，声闻雪域诸论师，</p>
<p>彼等恶劣邪寻思，方造此部大论著。</p>
<p>虽具些微智力未得善说髓，</p>
<p>日夜勤奋论典略知未究竟，</p>
<p>时刻精进禅修背离佛喜道，</p>
<p>浊世满足之士慎思依智者。</p>
<p>弃说七论正理即如此，老生常谈我说此法理，</p>
<p>知理智者纵然欢喜此，多次听闻亦非愚行境。</p>
<p>依凭善说启开慧眼已，如实善示所知真如义，</p>
<p>以此善愿得见万法智，而成一切有情之依处。</p>
</div>
<br/>
<p>此《量理宝藏论》，乃出生于印度北方雪域，于声明、因明、声律学、诗学、修饰词、辞藻学名言之一切学问无所不知、具有讲辩著才华、无误通达《集量论》与因明七论、于教理窍诀获得智慧光芒的释迦比丘根嘎嘉村吉祥贤，舍弃措辞语调，浅显易懂而诠释，于萨迦寺撰著。</p>
</body></html>