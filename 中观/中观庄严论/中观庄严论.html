<html><body>
<div class="title">
<p>中观庄严论颂</p>
</div>
<div class="author">
<p>静命菩萨 　著</p>
<p>索达吉堪布 恭译</p>
</div>
<div class="jisong">
<p>梵语：玛叠玛嘎阿朗嘎绕嘎热嘎</p>
<p>藏语：哦莫坚戒策累哦雪巴</p>
<p>汉语：中观庄严颂</p>
<p>顶礼文殊童子！</p>
<p>自他所说法，此等真实中，</p>
<p>离一及多故，无性如影像。</p>
<p>果实渐生故，常皆非一性，</p>
<p>若许各果异，失坏彼等常。</p>
<p>说修所生识，所知无为法，</p>
<p>彼宗亦非一，与次识系故。</p>
<p>前识所了知，自性若随后，</p>
<p>前识亦变后，后亦成前者。</p>
<p>前后之诸位，彼体若不现，</p>
<p>当知彼无为，如识刹那生。</p>
<p>设若依前前，刹那威力生，</p>
<p>此不成无为，如心与心所。</p>
<p>若许诸刹那，此等自在生，</p>
<p>不观待他故，应成恒有无。</p>
<p>非具功用力，许彼立何用？</p>
<p>论黄门俊丑，欲者观何益？</p>
<p>除非刹那性，无法说人有，</p>
<p>是故明确知，离一多自性。</p>
<p>异方相联故，诸遍岂成一？</p>
<p>障未障实等，故粗皆非一。</p>
<p>许粘或环绕，无间住亦尔。</p>
<p>倘若有者言：位中之微尘，</p>
<p>朝一尘自性，向余尘亦然。</p>
<p>若尔地水等，岂不得扩张？</p>
<p>若许朝余尘，面另居他处，</p>
<p>极微如何成，无分唯一性？</p>
<p>微尘成无性，故眼实体等，</p>
<p>自他说多种，显然无自性。</p>
<p>彼性彼组合，彼德彼作用，</p>
<p>彼总别亦尔，彼等与彼聚。</p>
<p>遣除无情性，识方得以生，</p>
<p>凡非无情性，此乃自身识。</p>
<p>一无分自性，三性非理故，</p>
<p>彼之自证知，非为所能事，</p>
<p>故此为识性，自证方合理，</p>
<p>境自性他法，彼将如何知？</p>
<p>彼性他无有，何故知己彼？</p>
<p>能知所知事，许为异体故。</p>
<p>识有相派许，彼二实异体，</p>
<p>彼如影像故，假立可领受。</p>
<p>不许以境相，转变之识宗，</p>
<p>彼觉外境相，此事亦非有。</p>
<p>一识非异故，行相不成多，</p>
<p>是故依彼力，境则无法知。</p>
<p>未离诸相故，识不成唯一。</p>
<p>非尔如何说，此二为一体？</p>
<p>于白等诸色，彼识次第现，</p>
<p>速生故愚者，误解为顿时。</p>
<p>藤条词等心，更是极速生，</p>
<p>同时起之心，此刻何不生？</p>
<p>唯一意分别，亦非次第知，</p>
<p>非为长久住，诸心同速生。</p>
<p>是故诸对境，不得次第取，</p>
<p>犹如异体相，顿时取而现。</p>
<p>火烬亦同时，起现轮妄相，</p>
<p>了然明现故，现见非结合。</p>
<p>如是结诸际，由忆念为之，</p>
<p>非取过去境，故非依现见。</p>
<p>成彼对境者，已灭故非明，</p>
<p>为此显现轮，不应成明现。</p>
<p>倘若如是许：现见画面时，</p>
<p>尽其多种识，同一方式生。</p>
<p>若尔虽认清，白等一分相，</p>
<p>上中边异故，能缘成种种。</p>
<p>微尘性白等，唯一性无分，</p>
<p>呈现何识前，自绝无领受。</p>
<p>五根识诸界，乃缘积聚相，</p>
<p>心心所能缘，立为第六识。</p>
<p>外宗论亦许，识不现唯一，</p>
<p>以具功德等，实等所缘故。</p>
<p>如猫眼珠性，诸事视谓一，</p>
<p>取彼心亦尔，不应现一体。</p>
<p>于许地等合，立为诸境根，</p>
<p>彼派所立宗，不合一法入。</p>
<p>力等性声等，许具一境相，</p>
<p>识亦不合理，三性境现故。</p>
<p>若许事体三，识现唯一相，</p>
<p>与彼不同现，岂许彼取彼？</p>
<p>诸外境虽无，现异种为常，</p>
<p>同时或次第，生识极难立。</p>
<p>虚空等何识，唯名诸显现，</p>
<p>现多文字故，明现为种种。</p>
<p>有者若承许：识非现种种。</p>
<p>然不应真立，见害具相故。</p>
<p>故现各种识，何时何地中，</p>
<p>如彼处异体，一性不合理。</p>
<p>无始之相续，习气成熟故，</p>
<p>虽现幻化相，错谬如幻性。</p>
<p>彼宗虽善妙，然许此等法，</p>
<p>真性或未察，似喜请慎思！</p>
<p>设若真实中，识将成多种，</p>
<p>或彼等成一，违故定各自。</p>
<p>相若非异体，动与静止等，</p>
<p>以一皆动等，此过难答复。</p>
<p>承许外境事，依旧不离相，</p>
<p>一切入一法，无以回遮也。</p>
<p>倘若承许识，等同相数量，</p>
<p>尔时如微尘，难免此分析。</p>
<p>若异相为一，岂非裸体派？</p>
<p>种种非一性，犹如异宝等。</p>
<p>各种若一性，现为异本体，</p>
<p>遮障未障等，岂成此差别？</p>
<p>若识本性中，无彼此等相，</p>
<p>真实中无相，识前错显现。</p>
<p>设若相无有，岂明受彼等。</p>
<p>与其事异体，如是识非有。</p>
<p>如是何无实，彼知彼非有，</p>
<p>如苦为乐等，诸白亦非白。</p>
<p>于此行相者，真知不应理，</p>
<p>离识本性故，如空中花等。</p>
<p>无无能力故，假立亦非理，</p>
<p>如马角无有，非能生现识。</p>
<p>有彼定感受，与识何相联？</p>
<p>本无同体属，亦非彼生属。</p>
<p>无因何以故，成此偶尔生？</p>
<p>具因何以故，摆脱依他起？</p>
<p>设若彼相无，彼识成无相，</p>
<p>如水晶球识，终究无感受。</p>
<p>若谓迷知此，无论依迷乱，</p>
<p>或由彼力生，彼皆随他转。</p>
<p>分析何实法，某法无一性，</p>
<p>何法一非有，彼亦无多体。</p>
<p>除一及多外，具有他行相，</p>
<p>实法不容有，此二互绝故。</p>
<p>故此等实法，持唯世俗相，</p>
<p>若许此体有，我能奈彼何？</p>
<p>未察一似喜，生灭之有法，</p>
<p>一切具功用，自性知为俗。</p>
<p>未观察似喜，依自前前因，</p>
<p>如是而出生，后后之果也。</p>
<p>故谓俗无因，非理亦不然，</p>
<p>设若此近取，真实请说彼。</p>
<p>万法之自性，随从理证道，</p>
<p>能遣余所许，故辩方无机。</p>
<p>谓有无二俱，何者皆不许，</p>
<p>纵彼具精勤，何过无法致。</p>
<p>故于真实中，何法皆不成，</p>
<p>故诸善逝说，万法皆无生。</p>
<p>切合胜义故，此称为胜义。</p>
<p>真实中彼离，一切戏论聚。</p>
<p>生等无有故，无生等亦无，</p>
<p>彼体已遮故，彼词不容有。</p>
<p>既无所破境，则无正破因。</p>
<p>若依分别念，成俗非真实。</p>
<p>若尔已了时，彼性现量故，</p>
<p>诸愚何不证，万法此本性？</p>
<p>非尔无始心，严重增益法，</p>
<p>故非诸有情，皆能现量证。</p>
<p>以能断增益，能知之能立，</p>
<p>比量能了知，瑜伽王明见。</p>
<p>抛论所安立，分别有法已，</p>
<p>智女愚者间，共称之诸法，</p>
<p>所能立此法，无余真实成。</p>
<p>非尔事不成，此等如何答？</p>
<p>我于显现性，实法未遮破，</p>
<p>如此能所立，安立无错乱。</p>
<p>故无始有续，执实无实等，</p>
<p>同类之种子，以比量推断。</p>
<p>此非以法力，以彼无有故。</p>
<p>万法之自性，详细尽遮破。</p>
<p>渐生故非客，非恒现非常。</p>
<p>串习如意故，初由自类生。</p>
<p>故诸常断见，此论悉远离，</p>
<p>灭尽及随生，如种芽茎等。</p>
<p>通法无我者，串习无自性，</p>
<p>颠倒所生惑，无勤而断除。</p>
<p>因果有实法，世俗中不遮，</p>
<p>染污清净等，安立无错乱。</p>
<p>如是而安立，因果此法故，</p>
<p>福资无垢智，此宗皆合理。</p>
<p>清净之因中，所生诸果净，</p>
<p>如正见所生，戒支等清净。</p>
<p>如是因不净，所生果非净，</p>
<p>如由邪见力，所生邪淫等。</p>
<p>有量妨害故，于事有缘者，</p>
<p>如阳焰等识，尽颠倒分别。</p>
<p>是故彼力生，修持施度等，</p>
<p>如倒我我所，所生力微弱。</p>
<p>于事无缘中，所生广大果，</p>
<p>增因所生故，如良种芽等。</p>
<p>作为因果法，皆必是唯识，</p>
<p>由自成立法，彼即住为识。</p>
<p>依于唯心已，当知外无实，</p>
<p>依于此理已，知彼亦无我。</p>
<p>乘二理妙车，紧握理辔索，</p>
<p>彼等名符实，大乘之行者。</p>
<p>遍入自在等，未享无量因，</p>
<p>世间首位者，亦未尽品尝。</p>
<p>此真纯甘露，除悲清净者，</p>
<p>如来善逝外，非成他受用。</p>
<p>是故于耽著，倒说宗派者，</p>
<p>随佛诸智士，悲悯油然生。</p>
<p>具智财者见，他宗无实义，</p>
<p>如是于佛陀，更起恭敬心。</p>
</div>
<p>中观庄严论颂，是由抵至自他宗派之大海彼岸、顶戴圣者语自在文殊菩萨无垢足莲花蕊的静命阿阇黎撰著圆满。</p>
<p>印度堪布色燃札哦德即天王菩提与大译师智慧军由梵语译成藏语，复对句义进行校勘，终以讲闻方式而抉择。</p>
</body></html>