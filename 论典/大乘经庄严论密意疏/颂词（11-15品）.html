<html><body>
<div class="title">
<p>颂词（11-15品）</p>
</div>
<p>大乘经庄严论颂</p>
<div class="author">
<p>弥勒菩萨 造</p>
<p>索达吉堪布 译</p>
</div>
<p class="subtitle center">第十一 信解品</p>
<div class="jisong">
<p>已生与未生，能所伴受自，</p>
<p>谬正现非现，音生求见夺，</p>
<p>杂不杂违品，下广覆无覆，</p>
<p>勤非积未积，坚稳远行信。</p>
<p>多时不作意，懈怠瑜伽乱，</p>
<p>恶友善法微，非理之作意，</p>
<p>放逸及少闻，满足少闻思，</p>
<p>唯寂而我慢，如是许未熟，</p>
<p>不厌及厌离，有覆不精勤，</p>
<p>以及未积资，当知信解障。</p>
<p>大福及无悔，意乐与大乐，</p>
<p>不唐捐坚固，如是胜进行，</p>
<p>现证一切法，得自他利最，</p>
<p>速通彼等即，信解之功德。</p>
<p>欲者彼如犬，定者彼如龟，</p>
<p>利自彼如仆，利他彼如王。</p>
<p>如犬常饥苦无餍，如龟水中蜷缩住，</p>
<p>如仆常惧身行游，如王以令统领域，</p>
<p>当知散住利自他，种种信解恒超胜，</p>
<p>如理明知大乘胜，坚稳恒常寻求此。</p>
<p>因已转为人，无量每刹那，</p>
<p>获正等菩提，故莫甘怯懦。</p>
<p>犹如施他食，福德得增长，</p>
<p>自食非如是，利他所依法，</p>
<p>传讲则获得，经说大福德，</p>
<p>自利所依法，宣说非获得。</p>
<p>如是大圣广大法，具慧恒生大信解，</p>
<p>广大福德不断增，无量功德大本性。</p>
</div>
<p class="note right">大乘经庄严论中第十一信解品终</p>
<p class="subtitle center">第十二 求法品</p>
<div class="jisong">
<p>三藏二亦可，摄故因许九。</p>
<p>种习了悟寂，彻证令解脱。</p>
<p>经对法及律，略摄许四义，</p>
<p>具慧了知彼，获得一切智。</p>
<p>说处法相法，及义故是经。</p>
<p>对向故反复，胜证故对法。</p>
<p>堕罪犯起堕，离堕数取趣，</p>
<p>制戒及类别，决定故为律。</p>
<p>承许所缘法，内外及二俱，</p>
<p>以二义得二，二者不可得。</p>
<p>依意诠说义，净信显现义，</p>
<p>认定唯言诠，心名安住故。</p>
<p>以闻等三慧，获得法所缘，</p>
<p>获得三所缘，真实依前宣。</p>
<p>三种姓行事，有无害所依，</p>
<p>安住于信解，别者强欲乐。</p>
<p>下圆二所依，有诠无诠二，</p>
<p>是与智相应，瑜伽因本性。</p>
<p>彼是间杂缘，不共而缘者，</p>
<p>五种及七种，此之遍知五。</p>
<p>具足修行相，四种三十七。</p>
<p>彼是二道性，二功利得受。</p>
<p>加行及自在，小大之本性，</p>
<p>瑜伽此作意，许是一切性。</p>
<p>恒离二迷所依者，非诠离戏真如性，</p>
<p>所知断净性无垢，如空金水许惑净。</p>
<p>众生清净别少无，无余众生愚昧心，</p>
<p>舍弃本有耽著无，世间愚相何其重！</p>
<p>以如幻术说，非真之妄念，</p>
<p>以如幻相说，迷乱为二法。</p>
<p>犹如彼无彼，如是许胜义，</p>
<p>犹如可得彼，如是许世俗。</p>
<p>如彼无有时，彼因了可见，</p>
<p>如是转依时，可见非真念。</p>
<p>世间未迷者，随意享彼因，</p>
<p>未迷持戒者，随意享转依。</p>
<p>彼有彼行相，非有彼实体。</p>
<p>如是幻术等，说为有与无，</p>
<p>彼有非无有，无有非是有。</p>
<p>于幻等亦说，有无无差别，</p>
<p>如是有二现，非有彼实法。</p>
<p>如是于色等，说为有与无，</p>
<p>彼有非无有，无有非是有。</p>
<p>于色等亦说，有无无差别。</p>
<p>增益与损减，诸边所破故，</p>
<p>为遮入下乘，如是而承许。</p>
<p>迷乱因迷乱，承许色之识，</p>
<p>及非有色识，无故另亦无。</p>
<p>执取幻象色，迷乱故说二，</p>
<p>如实虽无二，可得二者法。</p>
<p>执著骨锁相，迷乱故说二，</p>
<p>如实虽无二，可得二者法。</p>
<p>迷乱法相法，如是有与无，</p>
<p>有无无别故，有无如幻术。</p>
<p>凡属对治法，如是无与有，</p>
<p>无故无法相，亦说如幻术。</p>
<p>犹如魔术王，为余幻王败，</p>
<p>见法之佛子，彼等无我慢。</p>
<p>如是当了知，佛陀觉者说，</p>
<p>一切有为法，如幻亦如梦，</p>
<p>如阳焰影像，如光影回响，</p>
<p>犹如水月影，亦犹如幻化，</p>
<p>承许六六二，二六三一一。</p>
<p>邪分别非正，非邪不分别，</p>
<p>非分非不分，名为诸所知。</p>
<p>自界显现二，无明烦恼俱，</p>
<p>尽生转分别，断除二实体。</p>
<p>获得所缘法，具住自界故，</p>
<p>真如无二现，趋入如皮箭。</p>
<p>心者显现二，承许现贪等，</p>
<p>或现信心等，非有惑善法。</p>
<p>是心现种种，趋入种种相，</p>
<p>显现彼有无，是故非法性。</p>
<p>佛为利有情，真实说事相，</p>
<p>法相及名相，一切细分类。</p>
<p>心及有见者，彼位不迁变，</p>
<p>此摄是事相，详分无有量。</p>
<p>依诠作义想，因与彼习气，</p>
<p>从中亦现义，遍计之法相。</p>
<p>依于名与义，显现名与义，</p>
<p>非正分别因，遍计之法相。</p>
<p>显现三三相，所取能取相，</p>
<p>非真分别念，依他起法相。</p>
<p>无有及有者，有无平等性，</p>
<p>非寂寂无别，圆成实法相。</p>
<p>缘于等流法，如理而作意，</p>
<p>安住心法界，见义有与无。</p>
<p>彼中成等性，圣种极无垢，</p>
<p>平等复超胜，无减无增相。</p>
<p>种子转依故，显现处境身，</p>
<p>转依无漏界，彼所依遍行。</p>
<p>意能取分别，转依无分别，</p>
<p>刹土智事业，是为四自在。</p>
<p>不动等三地，获得四自在，</p>
<p>一者二自在，余地许各一。</p>
<p>具慧证诸有，亦知二无我，</p>
<p>彼知平等已，持彼入真如。</p>
<p>复意住彼故，彼彼亦不现，</p>
<p>彼者乃解脱，殊胜离所缘。</p>
<p>资粮基有生，得见唯名称，</p>
<p>见唯名见彼，后亦不见彼。</p>
<p>心即彼堕罪，我见之索缚，</p>
<p>极其而流转，内住许还灭。</p>
<p>自与自性无，自本体不住，</p>
<p>如执无有故，承许无本性。</p>
<p>前乃后所依，无性无生灭，</p>
<p>本来即寂灭，自性涅槃成。</p>
<p>始真实他性，自相自变异，</p>
<p>染污及差别，名无生法忍。</p>
<p>法无我解脱，等同种姓异，</p>
<p>得二意乐化，究竟故一乘。</p>
<p>为引有些者，为余真受持，</p>
<p>于诸不定者，圆佛说一乘。</p>
<p>声闻不定二，见未见乘义，</p>
<p>见义离未离，贪者此低下。</p>
<p>彼二得圣道，转世驾驭故，</p>
<p>真具不可思，驾驭之投生。</p>
<p>一者以愿力，而能成投生，</p>
<p>另者不来故，幻化尽成办。</p>
<p>彼二屡屡数，具有自心生，</p>
<p>欢喜涅槃故，许是缓证悟。</p>
<p>未行义投生，无有佛陀时，</p>
<p>求化勤禅修，获得妙菩提。</p>
<p>若未勤五明，大圣不成佛，</p>
<p>故为折摄他，自遍知精进。</p>
<p>得因而欢喜，所依随念彼，</p>
<p>欲求共同果，信解依菩提。</p>
<p>是以四威力，喜悦定不厌，</p>
<p>违品及对治，修行有四种。</p>
<p>净信真得受，乐于布施他，</p>
<p>披甲及发愿，爱乐所为意，</p>
<p>布施等六种，得力与成熟，</p>
<p>供养及依止，真实胜踊慈。</p>
<p>未行造恶者，惭悔欢喜境，</p>
<p>厌倦作敌想，安置及诠慧。</p>
<p>施等圆觉依，非自在天等，</p>
<p>以无碍解知，二者过与功，</p>
<p>随念积累喜，及与见大义。</p>
<p>瑜伽无分别，受持欲值遇，</p>
<p>断七颠倒执，获得之威力。</p>
<p>稀有无稀有，各为四种想，</p>
<p>于有情平等，现见大本性。</p>
<p>求他功德报，愿三及相续，</p>
<p>为修佛说故，菩萨不住此。</p>
<p>彼于衰兴众，不喜极欢喜。</p>
<p>于修伪与真，不信及起信，</p>
<p>不纳受作意，授记喜决定。</p>
<p>现见后世故，入心观平等，</p>
<p>以入殊胜法，认定自胜故。</p>
<p>十度因所生，此等善作意，</p>
<p>是为能恒常，增长菩萨界。</p>
<p>增胜意乐大，许坚稳求法，</p>
<p>有断无所断，如是得自在。</p>
<p>菩萨之寻求，无身有得身，</p>
<p>圆身多我慢，细慢无我慢。</p>
<p>坚稳法有色，无色相无疾，</p>
<p>神通之财富，无尽法为因。</p>
<p>有无与增损，一多自差别，</p>
<p>如名如义执，佛子真应断。</p>
<p>慧善依勇勤，如实求二法，</p>
<p>恒成众生师，如海满功德。</p>
</div>
<p class="note right">大乘经庄严论中第十二求法品终</p>
<p class="subtitle center">第十三 说法品</p>
<div class="jisong">
<p>坚稳见命财，难得无实质，</p>
<p>极喜于苦众，恒发大布施。</p>
<p>法广普利众，亦非极难得，</p>
<p>尽施无尽增，何况非一次。</p>
<p>各别自证故，佛陀未说法，</p>
<p>悲尊如巨蟒，说法如气息，</p>
<p>引众至彼法，寂灭如口门，</p>
<p>真实而安置，净广共无尽。</p>
<p>如是瑜伽修，彼则非无义，</p>
<p>如是善逝说，彼亦非无义。</p>
<p>唯闻若见义，修则成无义，</p>
<p>未闻若行修，说亦成无义。</p>
<p>菩萨尊说法，教证自在中，</p>
<p>一切口色法，虚空出法音。</p>
<p>广大断怀疑，信受示二真，</p>
<p>此名诸菩萨，圆满之说法。</p>
<p>菩萨尊说法，文不骄不厌，</p>
<p>明亮种种理，解无染遍行。</p>
<p>佛子句不弱，可意善说称，</p>
<p>如应及无染，适宜如是广。</p>
<p>略说及释说，随顺乘易解，</p>
<p>共称及如理，出离随同故，</p>
<p>略名菩萨尊，文句之圆满。</p>
<p>善逝语无边，六十支难思。</p>
<p>语句极合理，依辨除怀疑，</p>
<p>多番具能立，略说广解者，</p>
<p>佛陀此宣说，三轮皆清净，</p>
<p>此亦离八过，是所应了知。</p>
<p>懈怠及不解，不予说法机，</p>
<p>未定不断疑，离彼不解说。</p>
<p>厌烦与吝啬，此等许语过，</p>
<p>无有彼等故，佛说成无上。</p>
<p>诚信喜慧因，故此法为善，</p>
<p>具二义易受，示四德梵行。</p>
<p>与他不共同，圆断三界惑，</p>
<p>体性净垢白，具四梵行德。</p>
<p>令入相对治，及转变秘密，</p>
<p>于声闻本性，如是调过失，</p>
<p>讲说甚深性，秘密此四种。</p>
<p>平等及别义，别时之意趣，</p>
<p>数取趣意乐，当知四意趣。</p>
<p>轻佛及轻法，懈怠以少足，</p>
<p>我慢行贪欲，后悔不定退，</p>
<p>众生之障碍，对治说胜乘。</p>
<p>彼等断彼障，一切之过失。</p>
<p>是以句与义，受持二偈颂，</p>
<p>具慧有情尊，获得十功德。</p>
<p>界性尽增长，命终最极喜，</p>
<p>如愿而受生，忆念诸生世。</p>
<p>值遇诸佛陀，彼前闻胜乘，</p>
<p>信解具智慧，二门速证觉。</p>
<p>妙慧无厌慈，名扬知妙轨，</p>
<p>菩萨之说法，众中昭如日。</p>
</div>
<p class="note right">大乘经庄严论中第十三说法品终</p>
<p class="subtitle center">第十四 修法品</p>
<div class="jisong">
<p>具慧于二者，断除邪与真，</p>
<p>以三遍了知，人法二无我。</p>
<p>知义即了悟，诸法如航船，</p>
<p>断以闻满足，故名遍知法。</p>
<p>异生之智慧，如是证悟二，</p>
<p>为圆彼智慧，随法尽修行。</p>
<p>菩萨于一地，与得彼本性，</p>
<p>一切皆平等，出世无上智。</p>
<p>真实尽见断，一切诸烦恼，</p>
<p>为断所知障，修行妙加行。</p>
<p>安住无分别，智慧俱同行，</p>
<p>如是诸余地，行持随同法。</p>
<p>具慧修行境，善得与善处，</p>
<p>善地善友伴，瑜伽具乐德。</p>
<p>菩萨具多闻，见谛善讲说，</p>
<p>无厌慈悯者，当知是大士。</p>
<p>缘善所依善，方便定生善，</p>
<p>加行善妙性，名为真专注。</p>
<p>欢喜生闲暇，无病及等持，</p>
<p>辨别能作因，即昔行福德。</p>
<p>是除法界外，无有他法故，</p>
<p>诸佛之密意，以贪离贪等。</p>
<p>是除法界外，无有他法故，</p>
<p>宣说染污法，具慧密意许。</p>
<p>是故于贪等，如理而趋入，</p>
<p>从彼得解脱，依彼离彼等。</p>
<p>为众住地狱，苦剧非害彼，</p>
<p>有寂视过功，入下乘念害。</p>
<p>具慧住地狱，不障大菩提，</p>
<p>余乘凉利己，极乐亦障彼。</p>
<p>当知无有法，可得无染净，</p>
<p>犹如幻术等，如是如虚空。</p>
<p>犹如如理画，本无现高低，</p>
<p>非真分别前，恒无二现二。</p>
<p>如水混浊清，澄清非彼生，</p>
<p>彼离彼垢已，如是心同理。</p>
<p>心性恒光明，是以客尘染，</p>
<p>法性心外心，非光明自性。</p>
<p>菩萨于众生，如母待独子，</p>
<p>彻骨大慈爱，恒常欲能利。</p>
<p>为利诸有情，生贪不成堕，</p>
<p>此与嗔恨众，诸时皆相违。</p>
<p>如鸽爱自子，怀抱自之子，</p>
<p>如是与嗔违，慈尊亦同彼。</p>
<p>因慈与嗔违，寂与害心违，</p>
<p>利与诳心违，令安违令畏。</p>
<p>如患依良药，能入于轮回，</p>
<p>如医于病患，能行于众生。</p>
<p>如调不成仆，能行于自身，</p>
<p>如商贾经商，能行诸所求。</p>
<p>亦如染衣人，能行诸善业，</p>
<p>如父于幼子，能行不害众。</p>
<p>如求火燧木，能行于恒常，</p>
<p>如托可信人，能行未圆定。</p>
<p>犹如幻术师，以慧修所知，</p>
<p>彼许菩萨尊，依上而修行。</p>
<p>恒具大精进，勤于二成熟，</p>
<p>渐以无别慧，修行趋无上。</p>
</div>
<p class="note right">大乘经庄严中第十四修法品终</p>
<p class="subtitle center">第十五 教授随教品</p>
<div class="jisong">
<p>无数劫定生，信解得增上，</p>
<p>如水入大海，善法真圆满。</p>
<p>如是积资粮，佛子原清净，</p>
<p>善知心善修，即是妙加行。</p>
<p>彼时法相续，佛前得寂止，</p>
<p>广大智慧故，获得广教授。</p>
<p>彼初勤戒者，辨别经等法，</p>
<p>以及不二义，心住经等名。</p>
<p>尔后彼依次，伺察词句类，</p>
<p>亦于各别内，如理析其义。</p>
<p>认定彼等义，复次总结法，</p>
<p>为得彼之义，复次彼发愿。</p>
<p>意诠持续寻，各自而思择，</p>
<p>作意无言诠，一味亦伺察。</p>
<p>法名总结此，当知寂止道，</p>
<p>当知胜观道，分析彼之义。</p>
<p>当知双运道，是为总结彼。</p>
<p>沉心极摄持，掉举亦可寂，</p>
<p>复于彼所缘，平等住等舍。</p>
<p>于彼恒常行，恭敬而修行。</p>
<p>专心于所缘，莫散彼相续，</p>
<p>散动速认知，复次安住彼。</p>
<p>具慧愈向上，心亦向内收，</p>
<p>复见功德故，等持心调柔。</p>
<p>由见散动过，止息不喜彼，</p>
<p>贪心不悦等，兴起当寂灭。</p>
<p>复尔勤戒者，心真实有行，</p>
<p>自然而获得，习彼成无行。</p>
<p>尔后彼身心，获得大轻安，</p>
<p>当知有作意，彼彼增上已，</p>
<p>以增上远行，彼住正行得。</p>
<p>希求神通者，净彼最堪能。</p>
<p>静虑得神通，真实成就彼，</p>
<p>为供无量佛，闻法往世界</p>
<p>依此无量劫，承侍无量佛，</p>
<p>于彼承侍故，心成最堪能。</p>
<p>是故彼等前，获得五功德。</p>
<p>彼成最无上，清净之法器，</p>
<p>一一刹那中，灭尽身粗重。</p>
<p>身心遍轻安，了悟诸法光，</p>
<p>不断真实相，未察尽得见。</p>
<p>如是为圆满，法身清净故，</p>
<p>具慧一切时，恒常摄持因。</p>
<p>尔后成如是，菩萨以入定，</p>
<p>除非意诠外，不见诸外境。</p>
<p>为增法光明，精进坚稳行，</p>
<p>法光增上已，安住唯心中。</p>
<p>复次诸现境，尽觉是自心，</p>
<p>彼时即断除，所取之散动。</p>
<p>尔后唯剩余，能取之散动，</p>
<p>彼时速触及，无间之等持。</p>
<p>如是彼末际，断能取散动，</p>
<p>此等依次第，当知是暖等。</p>
<p>尔后彼获得，出世无分别，</p>
<p>无垢离二取，无上之智慧。</p>
<p>彼此之转依，承许是一地，</p>
<p>彼此无量劫，成为极清净。</p>
<p>现量得彻证，法界等性时，</p>
<p>恒得诸众生，与己平等心。</p>
<p>众生同无我，痛苦行利益，</p>
<p>不求报心平，与余佛子同。</p>
<p>三界有为法，非真分别念，</p>
<p>彼以极清净，无二义智见。</p>
<p>见无彼等性，解脱诸见断，</p>
<p>是故决定说，彼时得见道。</p>
<p>了知无空性，如是有空性，</p>
<p>自性空性故，是名解空者。</p>
<p>无相之基者，分别真实灭，</p>
<p>无愿之彼者，非真分别念。</p>
<p>佛子随觉分，一切种种相，</p>
<p>恒见之彼道，承许俱同得。</p>
<p>慧行知有为，无我苦唯增，</p>
<p>断实无我见，得大见大义。</p>
<p>无我见见我，无苦成极苦，</p>
<p>如自于利己，利生不求报。</p>
<p>解胜心解脱，缚无尽久缚，</p>
<p>虽不见苦际，尽行而行持。</p>
<p>一世自痛苦，尚且不能忍，</p>
<p>况累世他苦，菩萨与之反。</p>
<p>佛子于众生，喜慈行无厌，</p>
<p>世间大稀有，平等非稀有。</p>
<p>复彼于余地，修道之此中，</p>
<p>修行二种智，是故能尽净。</p>
<p>彼无分别智，佛法能净治，</p>
<p>余如所安立，成熟众有情。</p>
<p>圆满二大劫，修道至究竟，</p>
<p>获得最后修，菩萨依灌顶，</p>
<p>得金刚喻定，分别不可坏，</p>
<p>转依臻究竟，无有诸障垢。</p>
<p>住彼即获得，尽成利群生</p>
<p>了知一切相，无上之果位。</p>
<p>恒见难见佛，无等闻生信，</p>
<p>内心恒满足，无此更大义。</p>
<p>安住法门中，如来常亲传，</p>
<p>如由罪林中，牵头引菩提。</p>
<p>佛陀恒赞叹，真行己事善，</p>
<p>谴责颠倒行，最胜勤安住，</p>
<p>辨别之众生，断依善逝教，</p>
<p>广修违顺法，如理此宣说。</p>
<p>彼见极清净，菩提无分别，</p>
<p>胜世除重暗，如大日普照。</p>
<p>恒积善充满，佛前得大教，</p>
<p>菩萨得广定，趋至德海岸。</p>
</div>
<p class="note right">大乘经庄严论中第十五教授随教品终</p>
<div class="jisong">
<p>众多之信解，求法与说法，</p>
<p>以及修行法，教授与随教。</p>
</div>
</body></html>